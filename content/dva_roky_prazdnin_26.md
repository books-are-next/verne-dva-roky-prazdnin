---
title: ''
---

„Pojďme!“

Všichni čtyři ještě jednou zamířili své pohledy na oceán a chystali se již nastoupit zpáteční cestu po planině, když tu Phann velikými skoky běžel k písčitému pobřeží.

„Phanne! Pojď sem, Phanne!“ volal Service.

Avšak pes pospíchal, až vyhazoval vlhký písek. Když pak dorazil k mělčině, začal hltavě pít.

„On pije! On pije!“ zvolal Doniphan.

Za chvíli se ocitl na pobřeží, nabral do rukou vodu, kterou Phann hasil žízeň, a nesl ji ke rtům. Byla sladká!

Bylo to jezero, prostírající se až k východnímu obzoru. Nebyl to tedy oceán!
