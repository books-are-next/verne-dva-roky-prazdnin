<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="e-booknadpis">XVII. KAPITOLA</h2>

<p class="e-bookprozatextuprostredtucne">Přípravy na příští zimu – Briantův návrh
– Briant, Jacques a Moko odjíždějí – Cesta po Family Lake – East River – Malý
přístav při ústí řeky – Oceán na východě – Jacques a Briant – Návrat do French
Cavern</p>

<p class="e-booktirazacitacetext">Osm dní poté nastal nový rok
1861, a v této části jižní polokoule začal právě v plném létě. Bylo tomu zrovna
deset měsíců, co mladí trosečníci ze <span class="e-bookdejapoznamkychar">Seagullu</span>
byli vrženi na ostrov, vzdálený tisíc osm set mil od Nového Zélandu.</p>

<p class="e-bookprozatext">Během této doby se jejich postavení pomalu zlepšovalo.
Dokonce se zdálo, že od té chvíle neměli postrádat nic, co bylo zapotřebí k životu.
Avšak neustále byli opuštěni na neznámé zemi! Měla jim být konečně poskytnuta
pomoc zvenčí – jediné, v co mohli doufat? A měla se pomoc dostavit před
skončením krásného ročního období? Nebo bylo malé osadě souzeno ještě jednou
zakusit drsnost zimy jižního Tichého oceánu? Až do toho dne nikdo z nich ještě
neonemocněl. Všem malým jako velkým se vedlo dost dobře. Díky opatrnosti
Gordona, který všude dohlížel – dokonce nejednou si na jeho přísnost bylo
stěžováno – se nedopustili ani jediného přehmatu, ani jediné výstřednosti.
Avšak nebylo nutné počítat s rozmary, kterých děti tohoto věku, zejména
nejmladší, nikdy nebyly prosty? Zkrátka, byla-li přítomnost příznivá, působila
budoucnost vždy veliké starosti. V každém případě – a touto myšlenkou se Briant
neustále zabýval – chtěl opustit Chairman Island! Avšak s jediným plavidlem,
které měli, s touto křehkou jolou, jak by se mohli odvážit k plavbě, která snad
byla daleká, jestli ostrov nepatřil k některému souostroví Tichého oceánu anebo
jestli se nejbližší pevnina nacházela v dálce několika set mil? I kdyby se
chtěli dva nebo tři nejodvážnější obětovat za ostatní a vyjeli by vyhledat zemi
na západě, jak málo měli vyhlídek, že by se jim podařilo k ní se dostat. A mohli
snad postavit dost velikou loď, aby mohla plout nekonečným prostorem Tichého
oceánu? Zajisté že nikoliv! To přesahovalo jejich síly a Briant sám nevěděl, co
by vymyslel pro blaho všech.</p>

<p class="e-bookprozatext">Nezbývalo mu tedy než čekat, jenom čekat a pracovat,
aby si obydlí French Cavern upravili co nejpohodlněji. Jestliže mladí osadníci
nemohli toto léto, zaneprázdněni přípravnými pracemi na příští zimu,
prohlédnout zcela tento ostrov, chtěli tak učinit alespoň příští léto.</p>

<p class="e-bookprozatext">Každý z nich se dal s chutí do díla. Zkušenost je již
poučila, jak krutá byla zima v těchto zeměpisných šířkách. Po celé týdny, dokonce
po celé měsíce byli špatným počasím přinuceni ani nevycházet z haly, a bylo
tedy nutné, aby se opatřili proti zimě i proti hladu – dvěma nepřátelům,
kterých se museli nejvíce obávat.</p>

<p class="e-bookprozatext">Aby se ubránili zimě ve French Cavern, bylo nutné
nahromadit jen dostatečné množství paliva, a i když zde podzim bývá krátký,
mělo stačit, aby Gordon nechal navozit dostatečné zásoby dřeva, aby bylo možné
topit v kamnech ve dne i v noci. Avšak nemělo by se také pomyslet na domácí
zvířata, která byla v ohradě a na dvorku? Převést je do zásobárny by bylo
jednak obtížné, jednak by to nebylo moudré již ze zdravotních ohledů. Bylo tedy
nutné stáj v ohradě přestavět, aby poskytovala ochranu i za nižší teploty, a v nejhorším
případě ji vytápět. K tomuto účelu by tam postavili kamna, aby vnitřní teplota
byla alespoň snesitelná. Tím se zabývali v prvních týdnech nového roku Baxter,
Briant, Service a Moko.</p>

<p class="e-bookprozatext">Pokud se pak jednalo o neméně důležitou otázku výživy
přes celé trvání zimního období, převzali na sebe její vyřešení Doniphan a jeho
společníci při lovu. Každý den navštěvovali jámy, pasti i oka. Co bylo více nad
každodenní spotřebu, rozmnožilo zásoby spíže, jako nasolené nebo uzené maso, o což
se postaral se sobě vrozenou pečlivostí Moko. Tak se opatřili nutnými
potravinami, i kdyby byla zima sebedelší nebo sebedrsnější.</p>

<p class="e-bookprozatext">Ještě však zbývalo podniknout jednu výpravu: totiž za
tím účelem, nikoliv aby byly vypátrány všechny neznámé kraje Chairman Island,
ale aby alespoň poznali část ležící na východě Family Lake. Rozkládaly se tam
lesy, močály, nebo písčiny? Nebo tam ostrov poskytoval nové prostředky, které
mohly být využity?</p>

<p class="e-bookprozatext">Jednoho dne rozmlouval Briant na toto téma s Gordonem
a objasnil je i z jiné stránky.</p>

<p class="e-bookprozatext">„I když je mapa tehdy zachráněného Françoise Baudouina
sestavena s jakousi přesností, o čem jsme se již přesvědčili,“ řekl, „přesto se
mi zdá být vhodné, abychom poznali Tichý oceán také na východě. Máme k dispozici
výborné dalekohledy, které můj rodák zcela jistě neměl, a kdo ví, nespatříme-li
jimi zemi, kterou on neviděl? Jeho mapa označuje Chairman Island jako osamělý v
těchto končinách, a možná že tomu tak není.“</p>

<p class="e-bookprozatext">„Ty se zabýváš neustále stejnou myšlenkou,“ odpověděl
Gordon, „a nemůžeš se dočkat, abys už byl odtud…!“</p>

<p class="e-bookprozatext">„Ovšem, Gordone, a jsem si jistý, že ve skutečnosti si
myslíš totéž, co já. Nebo nesměřují veškeré naše snahy k tomu, abychom se co
nejdříve vrátili do vlasti?“</p>

<p class="e-bookprozatext">„Budiž,“ odpověděl Gordon, „a když ti na tom tolik
záleží, uspořádáme výpravu…“</p>

<p class="e-bookprozatext">„Výpravu, které by se všichni zúčastnili?“ zeptal se
Briant. </p>

<p class="e-bookprozatext">„Nikoliv,“ odvětil Gordon. „Myslím, že by stačilo šest
nebo sedm z nás…“</p>

<p class="e-bookprozatext">„I to by bylo mnoho, Gordone! Kdyby nás bylo tolik,
nezbylo by, než abychom obešli jezero na severu nebo na jihu, a nedá se bezpečně
soudit, že by to vyžadovalo mnoho času a námahy?“</p>

<p class="e-bookprozatext">„Co tedy navrhuješ, Briante?“</p>

<p class="e-bookprozatext">„Navrhuji pustit se na jole přes jezero, a to od
French Cavern přímo k protějšímu břehu, a na to stačí dva nebo tři.“</p>

<p class="e-bookprozatext">„A kdo by řídil jolu?“</p>

<p class="e-bookprozatext">„Moko,“ odvětil Briant. „Vyzná se v řízení lodi a také
já tomu poněkud rozumím. Bude-li příznivé počasí, použijeme plachtu, v opačném
případě dvě vesla a snadno bychom urazili pět nebo šest mil, které měří jezero
k vodnímu proudu, který podle mapy protéká lesy na východě. Po tomto proudu
bychom se pak mohli dostat až k jeho ústí.“</p>

<p class="e-bookprozatext">„Rozumím ti, Briante,“ řekl Gordon, „a schvaluji tvůj
úmysl. Kdo by doprovázel Moka?“</p>

<p class="e-bookprozatext">„Já sám, Gordone, protože jsem se nezúčastnil výpravy
na sever k jezeru. Nyní je řada na mně, abych byl nějak užitečný… a prohlašuji…“</p>

<p class="e-bookprozatext">„Užitečný!“ zvolal Gordon. „Ach! Copak jsi nám již
neprokázal tisíceré služby, drahý Briante? Neobětoval ses víc než všichni ostatní?
Nebo ti nejsme zavázáni vděčností?“</p>

<p class="e-bookprozatext">„Nemluvme o tom, Gordone! Všichni jsme jen konali svou
povinnost! – Nuže, je tedy vše domluveno?“</p>

<p class="e-bookprozatext">„Domluveno, Briante. Koho si vezmeš jako třetího
společníka cesty? Doniphana bych ti neradil, protože se spolu dobře nesnášíte…“</p>

<p class="e-bookprozatext">„Ó, velice rád bych jej přijal!“ odpověděl Briant. „Doniphan
nemá tak špatné srdce, je statečný, obratný, a kdyby neměl tak hrdou povahu,
byl by nejlepším kamarádem. Ostatně časem se změní, až pozná, že se nechci nad
někoho povyšovat, a jsem si jistý, že budeme ještě nejlepšími přáteli. Myslel
jsem však na jiného společníka cesty.“</p>

<p class="e-bookprozatext">„Na kterého?“</p>

<p class="e-bookprozatext">„Na svého bratra Jacquese,“ odpověděl Briant. „Jeho
počínání mne stále víc znepokojuje. Patrně jej trápí nějaký těžký hřích, se kterým
se nechce svěřit. Možná že při této výpravě, bude-li se mnou sám…“</p>

<p class="e-bookprozatext">„Máš pravdu, Briante. Vezmi s sebou Jacquese a ještě
dnes se připrav na odjezd.“</p>

<p class="e-bookprozatext">„Na to není zapotřebí dlouho se připravovat,“ řekl
Briant, „neboť naše nepřítomnost potrvá jen asi dva nebo tři dny.“</p>

<p class="e-bookprozatext">Téhož dne oznámil Gordon ostatním, že bude podniknuta
výprava. Na Doniphanovi bylo vidět, že ho velice mrzelo, že byl vyloučen, avšak
když si na to stěžoval Gordonovi, moudrý chlapec mu vysvětlil, že na výpravu se
mohou odebrat pouze dvě nebo tři osoby, že s myšlenkou přišel Briant, a proto také
jemu musí být ponecháno její provedení.</p>

<p class="e-bookprozatext">„Tedy,“ odpověděl Doniphan, „podniká tuto cestu na
vlastní vrub, je to pravda, Gordone?“</p>

<p class="e-bookprozatext">„Jsi nespravedlivý, Doniphane, nespravedlivý vůči
Briantovi, nespravedlivý také vůči mně!“</p>

<p class="e-bookprozatext">Doniphan více neodmlouval a přidal se ke svým přátelům
Wilcoxovi, Crossovi a Webbovi, před kterými mohl svému špatnému rozmaru dát
průchod podle libosti. Když se plavčík dozvěděl, že má zaměnit úřad kuchařského
mistra za úřad vůdce joly, nijak se netajil svým uspokojením. Myšlenka, že popluje
s Briantem, jej těšila dvojnásob. Pokud se jednalo o jeho nahrazení u kamen v zásobárně,
mohl jej zastoupit pouze Service, který se také již těšil, že bude moci konečně
jednou péci a smažit podle vlastní vůle a nikdo že mu nebude překážet. Jacques pak
se zdál být potěšen, že měl provázet svého bratra a na několik dnů opustit
French Cavern.</p>

<p class="e-bookprozatext">Jola byla ihned připravena. Byla opatřena malou
latinskou plachtou, kterou připjal a stočil podél stěžně Moko. Dvě pušky, tři
revolvery, dostatečné množství střeliva, tři cestovní pokrývky, potraviny a nápoje,
navoskované kapuce pro případ deště, dvě vesla a ještě jeden pár do zásoby, to
bylo všechno, co se zdálo být potřebné na krátký výlet – nezapomněli ovšem také
na kopii, která byla zhotovena podle mapy zachráněného, do níž měla být
připsána jména nových objevů.</p>

<p class="e-bookprozatext">4. února v osm hodin ráno, po srdečném rozloučení se
svými kamarády, nasedli do lodi Briant, Jacques a Moko při ústí řeky Zealand
za krásného počasí – vál lehký jihozápadní větřík. Byla rozepjata plachta a Moko,
jenž se usadil na zádi, se chopil kormidla, ponechávaje Briantovi starost o plachtu.
Ačkoliv hladina jezera nebyla vánkem ani rozčeřena, byl na jole účinek větru
patrný, zejména když byla poněkud dál od břehu. Její rychlost se zvyšovala. O půl
hodiny později viděli Gordon a ostatní, kteří člun pozorovali ze Sport Terrace,
jen temný bod, který brzy zmizel.</p>

<p class="e-bookprozatext">Moko byl na zádi u kormidla, Briant uprostřed a Jacques
seděl na přídi u stěžně. Po hodině viděli již jen vysoký hřeben Auckland Hill,
pak i ten se sklonil pod obzor. Avšak protější břeh jezera se dosud neukazoval,
ačkoliv nemohl být již příliš vzdálen. Naneštěstí, jak se to obyčejně stává,
když slunce dosahuje největší výšky, vítr ustával a v poledne přestal vát
docela.</p>

<p class="e-bookprozatext">„To je pro nás nepříjemné,“ podotkl Briant, „že vítr
nevydržel celý den.“</p>

<p class="e-bookprozatext"><span class="calibre16">„Mnohem
nepříjemnější by bylo, pane Briante,“ odpověděl Moko, „kdyby začal vát proti
nám.“</span></p>

<p class="e-bookprozatext">„Ty jsi nějaký filozof, Moko!“</p>

<p class="e-bookprozatext">„Nevím, co tím slovem myslíte,“ odpověděl plavčík. „Pokud
se mne týká, nemám ve zvyku mít někdy špatnou náladu!“</p>

<p class="e-bookprozatext">„Nuže to se právě shoduje s filozofií.“</p>

<p class="e-bookprozatext">„Nechme filozofii stranou a chopme se vesel, pane
Briante. Je nutné, abychom se dostali na protější břeh, než nastane noc. Kdyby
se nám to však nepodařilo, budeme také spokojeni.“</p>

<p class="e-bookprozatext">„Jak chceš, Moko. Já se chopím jednoho vesla, ty
druhého a Jacques se posadí ke kormidlu.“</p>

<p class="e-bookprozatext">„Dobře,“ odpověděl plavčík. „Jestli bude pan Jacques
dobře kormidlovat, půjde nám to mnohem lépe.“</p>

<p class="e-bookprozatext">„Ty mne poučíš, jak mám řídit loď, Moko,“ odpověděl
Jacques, „a já, pokud budu schopen, uposlechnu tvé pokyny.“</p>

<p class="e-bookprozatext">Moko svinul plachtu, která se už ani nepohnula, neboť
vítr se zcela utišil. Tři chlapci si pospíšili sníst nějaké sousto. Potom se
plavčík usadil na přídi, zatímco Jacques přisedl ke kormidlu; Briant zůstal
uprostřed.</p>

<p class="e-bookprozatext">Jola, silně poháněná vesly, plula rychle podle
magnetické střelky šikmo poněkud na severovýchod.</p>

<p class="e-bookprozatext"><span class="calibre16">Člun plynul
uprostřed širé vodní pláně, jako by se nacházel na vysokém oceánu, protože
hladina jezera byla kolem dokola ohraničena oblohou. Jacques hleděl pozorně
směrem na východ, neobjeví-li se již břeh ležící na protější straně od French Cavern.</span></p>

<p class="e-bookprozatext">Ke třetí hodině mohl plavčík, jenž se díval
dalekohledem, oznámit, že rozeznává zemi. Za chvíli pak Briant potvrdil, že se
Moko nemýlil. Asi ve čtyři hodiny se nad dost nízkým břehem již objevily koruny
stromů – a v té chvíli bylo vysvětleno, proč je nemohl Briant zpozorovat z vrcholu
False Sea. Na Chairman Island tedy nebyla jiná vysočina kromě Auckland Hill,
jenž se zdvihal mezi zálivem Seagulla a Family Lake.</p>

<p class="e-bookprozatext"><span class="calibre16">Ještě dvě a půl
nebo tři míle a měli být na východním břehu. Briant a Moko vytrvale veslovali,
i když byli unavení, neboť bylo veliké vedro. Hladina jezera byla jako zrcadlo.
Mnohokrát viděli jeho průhlednou vodou dvanáct až patnáct stop do hloubky, kde bujely
vodní rostliny, mezi nimiž se prohánělo nespočetné množství ryb.</span></p>

<p class="e-bookprozatext">Konečně k šesté hodině večer přistála jola u břehu,
nad kterým rozkládaly široké větve věčně zelené duby a mořské borovice. Tento
břeh, poněkud vyvýšený, se nijak nehodil k přistání a museli podél něho plout
asi půl míle na sever.</p>

<p class="e-bookprozatext"><span class="calibre17">„Podívejme, zde je
řeka, která je naznačena na mapě!“ zvolal Briant. </span>A ukazoval na zátoku,
kterou řeka odtékala z jezera.</p>

<p class="e-bookprozatext">„Myslím, že si můžeme ušetřit vymýšlet pro ni nějaké
zvláštní jméno,“ mínil plavčík.</p>

<p class="e-bookprozatext">„Máš pravdu, Moko, nazveme ji jednoduše East River,
protože teče na východě ostrova.“</p>

<p class="e-bookprozatext">„Skvěle,“ řekl Moko, „a nyní nezbývá než pustit se po
proudu East River, abychom se dostali k jejímu ústí.“</p>

<p class="e-bookprozatext">„<span class="calibre16">To podnikneme až
zítra, Moko. Bude lépe, když strávíme noc na tomto místě. Za svítání potom
necháme jolu unášet proudem, přičemž si budeme moci klidně prohlédnout krajiny
na obou březích řeky.“</span></p>

<p class="e-bookprozatext">„Vystoupíme…?“ zeptal se Jacques.</p>

<p class="e-bookprozatext"><span class="calibre19">„Ovšemže,“ odpověděl
Briant, „a utáboříme se pod klenbou stromů.“</span></p>

<p class="e-bookprozatext"><span class="calibre16">Briant, Moko a Jacques
vyskočili na břeh, jenž tvořil pozadí malé zátoky. Když byla jola pevně uvázána
k pahýlu, vynesli z ní zbraně a potraviny. Pod velikým dubem rozdělali oheň.
Večeřeli suchary a studené maso, pak rozložili po zemi pokrývky a víc tito
chlapci nepotřebovali – blaženě usnuli. Pro každý případ nabili zbraně, avšak
jen několik zavytí bylo slyšet za stmívajícího se večera, noc uplynula klidně.</span></p>

<p class="e-bookhvezdickystred"></p>
</div>
</body>
</html>