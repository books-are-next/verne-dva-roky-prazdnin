<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="e-booknadpis">XXX. KAPITOLA</h2>

<p class="e-bookprozatextuprostredtucne">V průlivech – Zpoždění způsobené
opačnými větry – Úžina – Parník <span class="e-bookdejapoznamkychar">Grafton</span>
– Návrat do Aucklandu – Uvítání v hlavním městě Nového Zélandu – Evans a Caty –
Závěr</p>

<p class="e-booktirazacitacetext">Není zapotřebí popisovat plavbu
průlivy Magellanova souostroví. Nepřihodilo se nic závažného. Počasí bylo
neustále krásné. Ostatně v těchto úžinách, širokých šest nebo sedm mil, neměl
oceán ani dost času, aby se rozzuřil vlnobitím.</p>

<p class="e-bookprozatext"><span class="calibre16">Všechny tyto
průlivy byly pusté a také si naši cestující nepřáli setkat se s domorodci
těchto končin, kteří se zrovna nevyznačovali pohostinstvím. Během noci dvakrát
nebo třikrát byly zpozorovány ohně uvnitř ostrovů, ale ani jediný z domorodců
se neobjevil na pobřeží.</span></p>

<p class="e-bookprozatext"><span class="calibre16">Dne 11. února se
dostala šalupa, neustále podporována příznivými větry, do Magellanovy úžiny
Smythovým kanálem mezi západním pobřežím ostrova královny Adelaidy a vysočinou
země krále Viléma. Po pravé ruce se pak zdvihal hrot hory Svaté Anny. Nalevo v pozadí
Beaufortova zálivu se třpytilo několik z těch velkolepých ledovců, z nichž
nejvyšší spatřil Briant z východní části ostrova Hanovre, který si mladí
kolonisté zvykli nazývat Chairman Island.</span></p>

<p class="e-bookprozatext">Všem se na lodi dobře dařilo. Dalo se očekávat, že
vzduch, nasycený mořskými výpary, bude Doniphanovi velmi prospěšný, neboť jedl,
spal a cítil se dost silným i vystoupit na zem, kdyby se mu naskytla
příležitost začít znovu se svými přáteli život robinzonů.</p>

<p class="e-bookprozatext">Dne 12. února doplula šalupa na dohled ostrova Tamar u
Země krále Viléma, jehož přístav, nebo lépe řečeno záliv, byl v tom okamžiku
opuštěný. Když objeli mys Tamar, ani se tam nezastavili a Evans zamířil na
jihovýchod Magellanovou úžinou.</p>

<p class="e-bookprozatext">Z jedné strany rozvíjela svá plochá, neúrodná pobřeží
dlouhá země Désolation, zbavená svěží zeleně, která pokrývala Chairman Island.
Z druhé strany se objevovaly nápadně rozčleněné zátoky a ostrohy Crookerova
poloostrova. Odtud se chtěl Evans dostat na jih, obeplout mys Forward a plavit
se výš podél pobřeží poloostrova Brunswick až k osadě nazývané Punta Arenas.</p>

<p class="e-bookprozatext">Nebylo však nutné plout tak daleko.</p>

<p class="e-bookprozatext">Ráno dne 13. února zvolal Service, jenž stál na přídi:</p>

<p class="e-bookprozatext">„Kouř na pravém boku!“</p>

<p class="e-bookprozatext">„Snad kouř z ohně, který rozdělali rybáři?“ zeptal se
Gordon.</p>

<p class="e-bookprozatext">„Nikoliv! To je spíš kouř parníku!“ vysvětloval Evans.</p>

<p class="e-bookprozatext">Skutečně v tom směru byly země příliš vzdálené, než
aby bylo možné spatřit kouř kroužící nad ležením rybářů.</p>

<p class="e-bookprozatext">V okamžiku vyšplhal Briant po lanoví stožáru, dostal
se na jeho špici a zvolal:</p>

<p class="e-bookprozatext">„Loď! Loď…“</p>

<p class="e-bookprozatext">Loď byla brzy na dohled. Byl to parník o výtlaku sedmi
až osmi set tun, jenž plul rychlostí jedenácti až dvanácti mil za hodinu.</p>

<p class="e-bookprozatext">Ze šalupy zaznělo „Hurrrá!“ současně s výstřely pušek.</p>

<p class="e-bookprozatext"><span class="calibre16">Šalupa byla
spatřena a o deset minut později se již přiblížila k parníku <span class="e-bookdejapoznamkychar">Graftonu</span>, jenž plul do Austrálie.</span></p>

<p class="e-bookprozatext">Ve chvíli byl kapitán <span class="e-bookdejapoznamkychar">Graftonu</span> Tom Long informován o dobrodružstvích
<span class="e-bookdejapoznamkychar">Seagulla.</span> Ostatně zkáza škuneru
vzbudila jak v Anglii, tak v Americe upřímnou soustrast, a Tom Long si
pospíšil, aby přijal na palubu cestující škuneru. Dokonce jim nabídl, že je
dopraví přímo do Aucklandu, protože by si tím v žádném případě nezajel, protože
<span class="e-bookdejapoznamkychar">Grafton</span> plul do Melbourne, hlavního
města provincie Adelaida na jihu Austrálie.</p>

<p class="e-bookprozatext">Pluli rychle a <span class="e-bookdejapoznamkychar">Grafton</span>
již 25. února zakotvil v aucklandském přístavu.</p>

<p class="e-bookprozatext">Až na několik dní uplynuly právě dva roky od chvíle,
co patnáct žáků Chairman School bylo zahnáno tisíc osm set mil od Nového
Zélandu.</p>

<p class="e-bookprozatext">Nelze ani vylíčit radost rodin, jimž byly vráceny
jejich děti – děti, o nichž se domnívali, že zahynuly v hlubinách Tichého
oceánu. Ani jediné nescházelo z těch, které kdysi bouře zanesla až do končin
Jižní Ameriky.</p>

<p class="e-bookprozatext"><span class="calibre17">Jako bleskem rozšířila
se po celém městě zpráva, že <span class="e-bookdejapoznamkychar">Grafton</span>
dopravil domů mladé trosečníky. Každý spěchal je uvítat, když se vrhali do
náručí svých rodičů.</span></p>

<p class="e-bookprozatext">A jak byl každý zvědavý poznat podrobně všechno, co se
přihodilo na Chairman Island! Zvědavosti se brzy mělo učinit zadost. Nejdříve
měl Doniphan o tom několik přednášek – přednášek, které měly veliký úspěch, na
což byl chlapec ovšem dost hrdý. Potom deník, který psal Baxter – dá se říci
hodinu za hodinou –, Frenchcavernský deník byl vytištěn a vyšel v mnohatisícovém
nákladu, aby byla uspokojena poptávka čtenářů na Novém Zélandu. Nakonec noviny
obou světů jej přinášely v překladech, neboť neexistoval nikdo, kdo by se nezajímal
o pohromu <span class="e-bookdejapoznamkychar">Seagulla.</span> Gordonova rozvážnost,
Briantova obětavost, Doniphanova statečnost a odevzdanost všech, malých i velkých,
působily všeobecný obdiv.</p>

<p class="e-bookprozatext">Není ani zapotřebí zdržovat se popisováním, jak byli
přijati Caty a Mr. Evans. Neobětovali se snad k záchraně těchto dětí? A tak veřejnou
sbírkou byla zakoupena obchodní loď <span class="e-bookdejapoznamkychar">Chairman</span>
jako dar šlechetnému Evansovi, který byl zároveň vlastníkem i kapitánem – s tou
podmínkou, že aucklandský přístav bude pro něj domovským. Kdykoliv se vrátil z cest
na Nový Zéland, byl vždy rodinami „jeho chlapců“ srdečně přijat. –</p>

<p class="e-bookprozatext">Pokud se jednalo o Caty, rodiny Briantova, Garnettova,
Wilcoxova i mnohé jiné si na ni činily právo a hádaly se o ni. Nakonec se
rozhodla pro dům rodičů Doniphanových, jemuž neúnavnou péčí zachránila život.</p>

<p class="e-bookprozatext">A jako mravní ponaučení ať zůstane v paměti z tohoto
vyprávění, jež zajisté právem nese název <span class="e-bookdejapoznamkychar">Dva
roky prázdnin,</span> toto:</p>

<p class="e-bookprozatext"><span class="calibre21">„Nikdy zajisté žáci
nějakého ústavu nebudou pro čas svých prázdnin vydáni podobným útrapám. Avšak –
a to ať si všechny děti zapamatují – kde vládne kázeň, horlivost a odvaha,
nenaskytne se nikde takový stav, i když sebenebezpečnější, z něhož by se nedalo
vyprostit. Zejména ať nezapomínají, při vzpomínce na mladé trosečníky ze <span class="e-bookdejapoznamkychar">Seagulla,</span> že vyspěli útrapami a poznali
život v nejtěžších dobách, takže při návratu byli malí téměř dospělými a velcí
téměř muži.“</span></p>

</div>
</body>
</html>