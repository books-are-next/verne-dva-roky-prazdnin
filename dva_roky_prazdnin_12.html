<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./dva_roky_prazdnin_01.html">
    <link rel="self" href="dva_roky_prazdnin_12.html">
    <meta name="identifier" content="verne-dva-roky-prazdnin-993013b">
    <meta name="role" content="other">
  </head>
  <body data-nb-words="2275" data-nb-chars="14417" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="16" data-nb-chars="110"><span class="idea" data-nb-ref-number="1" id="idea1" data-nb-words="16" data-nb-chars="110">Kromě dvou Francouzů, bratrů Brianta a&nbsp;Jacquese, a&nbsp;Gordona, jenž byl Američan, byli všichni anglického původu.</span></p>
        <p class="chunk" data-nb-ref-number="3" id="chunk3" data-nb-words="105" data-nb-chars="685"><span class="idea" data-nb-ref-number="2" id="idea2" data-nb-words="105" data-nb-chars="685">Doniphan a&nbsp;Cross pocházeli z&nbsp;rodin zámožných statkářů, stojících v&nbsp;popředí novozélandské společnosti. Byli bratranci ve&nbsp;stáří třinácti roků a&nbsp;několika měsíců a&nbsp;patřili oba do&nbsp;páté třídy. Doniphan, uhlazený a&nbsp;pečlivý vůči své osobě, byl bez odporu nejduchaplnějším ze&nbsp;všech, nadaný a&nbsp;pracovitý. Snažil se, aby nikdy nebyl překonán, jednak touhou po&nbsp;vzdělání, jednak snahou převyšovat své druhy. Jakási šlechtická hrdost mu&nbsp;přinesla přezdívku lorda Doniphana a&nbsp;jeho pánovitá povaha jej nutila všude, kdekoliv byl, k&nbsp;panovačnosti. Odtud pocházelo ono soupeření mezi ním a&nbsp;Briantem, které trvalo již několik roků a&nbsp;přiostřilo se&nbsp;zejména od&nbsp;té&nbsp;doby, kdy se&nbsp;Briantův vliv na&nbsp;ostatní zvětšil.</span></p>
        <p class="chunk" data-nb-ref-number="4" id="chunk4" data-nb-words="21" data-nb-chars="130"><span class="idea" data-nb-ref-number="3" id="idea3" data-nb-words="21" data-nb-chars="130">Co&nbsp;se&nbsp;týkalo Crosse, byl to&nbsp;obyčejný žák, ale proniknutý obdivem pro všechno, co&nbsp;myslel, říkal nebo dělal jeho bratranec Doniphan.</span></p>
        <p class="chunk" data-nb-ref-number="5" id="chunk5" data-nb-words="23" data-nb-chars="164"><span class="idea" data-nb-ref-number="4" id="idea4" data-nb-words="23" data-nb-chars="164">Baxter z&nbsp;téhož oddělení byl třináctiletý chlapec, chladný, rozvážný, pracovitý, velmi vynalézavý a&nbsp;rovněž tak obratný. Byl to&nbsp;syn dost skrovně zámožného obchodníka.</span></p>
        <p class="chunk" data-nb-ref-number="6" id="chunk6" data-nb-words="44" data-nb-chars="266"><span class="idea" data-nb-ref-number="5" id="idea5" data-nb-words="44" data-nb-chars="266">Webb a&nbsp;Wilcox, ve&nbsp;věku dvanáct a&nbsp;půl roku, byli žáky čtvrté třídy. Jejich nadání bylo střední, byli dost ochotní a&nbsp;bojovné povahy a&nbsp;ukázali se&nbsp;vždy velmi přísnými ve&nbsp;vyžadování služeb fagistů. Jejich rodiny byly zámožné a&nbsp;zaujímaly vysoká místa v&nbsp;zemském úřednictvu.</span></p>
        <p class="chunk" data-nb-ref-number="7" id="chunk7" data-nb-words="127" data-nb-chars="869"><span class="idea" data-nb-ref-number="6" id="idea6" data-nb-words="127" data-nb-chars="869">Garnett ze&nbsp;třetí třídy s&nbsp;kamarádem Servicem, oba dvanáctiletí, byli jeden synem námořního kapitána ve&nbsp;výslužbě, druhý váženého osadníka, kteří obývali North Shore na&nbsp;severním pobřeží přístavu Waitemaly. Obě rodiny byly úzce spřáteleny a&nbsp;z&nbsp;tohoto přátelství vznikla nerozlučnost Garnetta a&nbsp;Service. Oba měli dobré srdce, ale byli málo pracovití, takže kam je&nbsp;ráno postavili, tam je&nbsp;večer našli. Garnett byl velmi zaujatý – politováníhodná vášeň – pro tahací harmoniku, tak oblíbenou u&nbsp;anglického námořnictva, a&nbsp;tak jako syn námořníka nenechával minout chvíli, aby si&nbsp;nezahrál, a&nbsp;nezapomněl přinést svůj nástroj na&nbsp;palubu Seagulla. Service byl bez odporu nejrozpustilejší, největší nezbeda celé družiny, pravý bratr Hejsa! Chairman School, jenž myslel jen na&nbsp;dobrodružné cesty a&nbsp;znal nazpaměť Robinsona Crusoea a&nbsp;Švýcarského robinzona, kteří byli jeho zamilovanou četbou.</span></p>
        <p class="chunk" data-nb-ref-number="8" id="chunk8" data-nb-words="47" data-nb-chars="297"><span class="idea" data-nb-ref-number="7" id="idea7" data-nb-words="47" data-nb-chars="297">Je&nbsp;nutné se&nbsp;ještě zmínit o&nbsp;dvou jiných chlapcích ve&nbsp;stáří devíti roků. První z&nbsp;nich, Jenkins, byl synem ředitele Novozélandské královské společnosti nauk, druhý, Iverson, byl synem pastora hlavního chrámu sv. Pavla. Byli dosud ve&nbsp;druhé a&nbsp;třetí třídě, avšak byli počítáni mezi nejlepší žáky ústavu.</span></p>
        <p class="chunk" data-nb-ref-number="9" id="chunk9" data-nb-words="79" data-nb-chars="491"><span class="idea" data-nb-ref-number="8" id="idea8" data-nb-words="79" data-nb-chars="491">Za&nbsp;nimi následují dva chlapci, Dole, osmiapůlletý, a&nbsp;Costar, osmiletý, oba synové důstojníků anglozélandské armády, kteří bydleli v&nbsp;malém městečku Ouchunga, vzdáleném šest mil od&nbsp;Aucklandu, na&nbsp;pobřeží přístavu Manukauy. To&nbsp;byli dva maličcí, o&nbsp;nichž nelze říci nic jiného, než že&nbsp;Dole byl velmi zatvrzelý a&nbsp;Costar velmi mlsný. Pokud nijak nevynikali v&nbsp;první třídě, přesto se&nbsp;domnívali, že&nbsp;jsou dost pokročilí, protože uměli číst a&nbsp;psát – a&nbsp;jinými věcmi se&nbsp;v&nbsp;jejich věku zajisté nelze chlubit.</span></p>
        <p class="chunk" data-nb-ref-number="10" id="chunk10" data-nb-words="15" data-nb-chars="94"><span class="idea" data-nb-ref-number="9" id="idea9" data-nb-words="15" data-nb-chars="94">Jak je&nbsp;vidět, tyto děti patřily vesměs váženým rodinám, již odedávna usedlým na&nbsp;Novém Zélandu.</span></p>
        <p class="chunk" data-nb-ref-number="11" id="chunk11" data-nb-words="177" data-nb-chars="1143"><span class="idea" data-nb-ref-number="10" id="idea10" data-nb-words="177" data-nb-chars="1143">Ještě se&nbsp;musíme zmínit o&nbsp;zbývajících třech chlapcích, kteří vstoupili na&nbsp;škuner – o&nbsp;Američanovi a&nbsp;dvou Francouzích. Američan jménem Gordon byl čtrnáctiletý, jeho obličej i&nbsp;jeho držení těla byly již v&nbsp;té&nbsp;době proniknuty jakousi samorostlostí jako u&nbsp;Yankeeho. Ačkoliv poněkud levák a&nbsp;také trochu těžkopádný, byl přesto nejstatečnějším z&nbsp;chovanců páté třídy. Nebyl-li tak skvěle nadán jako jeho druh Doniphan, byl spravedlivého ducha a&nbsp;praktického smyslu, jak to&nbsp;dost často dokazoval. Měl zálibu ve&nbsp;vážných věcech, povahu pozorovatele a&nbsp;byl chladné mysli. Důsledný i&nbsp;v&nbsp;maličkostech, řadil myšlenky ve&nbsp;svém mozku jako předměty ve&nbsp;svém psacím stolku, kde bylo vše roztříděno, rozlišeno a&nbsp;poznamenáno ve&nbsp;zvláštním seznamu. Zkrátka kamarádi si&nbsp;ho&nbsp;vážili, uznávali jeho vlastnosti, a&nbsp;ačkoliv nebyl rodem Angličan, vždy jej rádi viděli. Gordon pocházel z&nbsp;Bostonu, ale po&nbsp;úmrtí otce i&nbsp;matky neměl jiného příbuzného než svého poručníka, starého konzulárního jednatele, který, když získal jisté jmění, se&nbsp;usadil na&nbsp;Novém Zélandu a&nbsp;pobýval tam již několik roků v&nbsp;jedné z&nbsp;těch krásných vil, které byly roztroušeny po&nbsp;výšinách kolem vesnice Mount Saint John.</span></p>
        <p class="chunk" data-nb-ref-number="12" id="chunk12" data-nb-words="214" data-nb-chars="1347"><span class="idea" data-nb-ref-number="11" id="idea11" data-nb-words="214" data-nb-chars="1347">Oba mladí Francouzi, Briant a&nbsp;Jacques, byli syny nadaného inženýra, jenž byl tehdy ustanoven za&nbsp;ředitele velikých vysušovacích prací v&nbsp;bažinách uprostřed Ika-Na-Mawi. Starší byl třináctiletý, málo pracovitý, ačkoliv velmi nadaný, a&nbsp;proto obyčejně jedním z&nbsp;posledních v&nbsp;páté třídě. Avšak pokud chtěl, vynikal svou pozoruhodnou pamětí a&nbsp;obratností v&nbsp;přizpůsobení se&nbsp;na&nbsp;první stupeň, a&nbsp;to&nbsp;byl důvod, proč na&nbsp;něj Doniphan tak žárlil. Proto Briant a&nbsp;Doniphan nežili nikdy v&nbsp;dobré shodě v&nbsp;Chairman School, a&nbsp;již jsme poznali následky této neshody na&nbsp;lodi Seagull. Ostatně Briant byl odvážný, podnikavý, obratný v&nbsp;tělocviku, měl vždy připravenou odpověď, jinak byl úslužný a&nbsp;dobrý chlapec, nemající nic z&nbsp;Doniphanovy pýchy, poněkud volný a&nbsp;i&nbsp;nedbalý na&nbsp;zevnějšek – doslova pravý Francouz, a&nbsp;tím se&nbsp;tedy podstatně lišící od&nbsp;svých druhů anglického původu. Ostatně často se&nbsp;ujímal nejslabších proti zneužití jejich sil staršími, a&nbsp;co&nbsp;se&nbsp;jeho samotného týkalo, nikdy se&nbsp;nechtěl podrobit úkolům fagismu. Odtud pocházely ony vzpoury, šarvátky a&nbsp;bitky, z&nbsp;nichž, díky své odvaze a&nbsp;síle, vycházel téměř vždy vítězně. Také byl všeobecně oblíbený, a&nbsp;když se&nbsp;jednalo o&nbsp;velitelství na&nbsp;Seagullu, jeho kamarádi s&nbsp;malou výjimkou neváhali se&nbsp;mu&nbsp;podřídit, a&nbsp;to&nbsp;tím spíš, protože se&nbsp;vědělo, že&nbsp;měl jakési námořnické vědomosti, které získal na&nbsp;cestě z&nbsp;Evropy na&nbsp;Nový Zéland.</span></p>
        <p class="chunk" data-nb-ref-number="13" id="chunk13" data-nb-words="51" data-nb-chars="324"><span class="idea" data-nb-ref-number="12" id="idea12" data-nb-words="51" data-nb-chars="324">Jacques, jeho bratr, byl pokládán vždy za&nbsp;největšího vtipálka třetí třídy, ne-li celé Chairman School, ani Service nevyjímaje. Vymýšlel bez ustání nové a&nbsp;nové žerty a&nbsp;tropil naschvály svým druhům, pro něž často zakusil trest. Ale, jak uvidíme, jeho povaha se&nbsp;úplně změnila od&nbsp;odplutí jachty, aniž bylo možné zjistit příčinu.</span></p>
        <p class="chunk" data-nb-ref-number="14" id="chunk14" data-nb-words="14" data-nb-chars="88"><span class="idea" data-nb-ref-number="13" id="idea13" data-nb-words="14" data-nb-chars="88">Takto jsou tedy představeni chlapci, které bouře uvrhla na&nbsp;jednu z&nbsp;výsep Tichého oceánu.</span></p>
        <p class="chunk" data-nb-ref-number="15" id="chunk15" data-nb-words="79" data-nb-chars="537"><span class="idea" data-nb-ref-number="14" id="idea14" data-nb-words="79" data-nb-chars="537">Po&nbsp;několikatýdenní projížďce jachty Seagull podél novozélandských pobřeží měl mít velení její vlastník, Garnettův otec, jeden z&nbsp;nejodvážnějších vůdců jachty na&nbsp;australských pobřežích. Kolikrát se&nbsp;již objevil škuner na&nbsp;pobřeží Nové Kaledonie, Nového Holandska, od&nbsp;Torresova průlivu až&nbsp;k&nbsp;jižním mysům Tasmánie a&nbsp;také až&nbsp;v&nbsp;moluckých, filipínských a&nbsp;celebeských proudech, které byly často osudné pro mnohem větší lodě! Však Seagull byl rovněž důkladně stavěn, lehce se&nbsp;nesl a&nbsp;statečně vzdoroval na&nbsp;mořích a&nbsp;oceánech i&nbsp;velmi prudkému povětří.</span></p>
        <p class="chunk" data-nb-ref-number="16" id="chunk16" data-nb-words="48" data-nb-chars="322"><span class="idea" data-nb-ref-number="15" id="idea15" data-nb-words="48" data-nb-chars="322">Jeho mužstvo se&nbsp;skládalo z&nbsp;kapitána, šesti námořníků, kuchaře a&nbsp;plavčíka – Moka, mladého dvanáctiletého černocha, jehož rodina byla již po&nbsp;mnoho roků ve&nbsp;službách jakéhosi novozélandského statkáře. Je&nbsp;nutné se&nbsp;také zmínit o&nbsp;pěkném honicím psu Phannovi, amerického chovu, jenž patřil Gordonovi a&nbsp;nikdy svého pána neopouštěl.</span></p>
        <p class="chunk" data-nb-ref-number="17" id="chunk17" data-nb-words="100" data-nb-chars="637"><span class="idea" data-nb-ref-number="16" id="idea16" data-nb-words="100" data-nb-chars="637">Odjezd byl ustanoven na&nbsp;15. února. Seagull čekal, přivázán zádí na&nbsp;výběžku obchodního náspu, a&nbsp;tedy zcela blízko otevřeného oceánu. Mužstvo přišlo na&nbsp;loď až&nbsp;14. února večer, když se&nbsp;mladí cestovatelé scházeli na&nbsp;lodi. Kapitán Garnett měl přijít před samým odjezdem. Pouze vrchní kormidelník a&nbsp;plavčík uvítali Gordona a&nbsp;jeho druhy, zatímco ostatní mužstvo odešlo vyprázdnit poslední sklenku whisky. Když všichni zaujali svá místa a&nbsp;ulehli na&nbsp;lůžka, vyhledal i&nbsp;vrchní kormidelník své mužstvo v&nbsp;jednom z&nbsp;přístavních hostinců, v&nbsp;němž se&nbsp;z&nbsp;hrubé nedbalosti zdržel do&nbsp;pozdních nočních hodin. Plavčík se&nbsp;uložil k&nbsp;spánku v&nbsp;místnosti pro mužstvo.</span></p>
        <p class="chunk" data-nb-ref-number="18" id="chunk18" data-nb-words="32" data-nb-chars="202"><span class="idea" data-nb-ref-number="17" id="idea17" data-nb-words="32" data-nb-chars="202">Co&nbsp;se&nbsp;mezitím stalo? Je&nbsp;velice pravděpodobné, že&nbsp;se&nbsp;to&nbsp;nikdy nevysvětlí. Ale je&nbsp;naprosto jisté, že&nbsp;přívazné lano jachty se&nbsp;odvázalo buď náhodou, anebo něčí zlomyslností… Na&nbsp;palubě to&nbsp;nikdo nezpozoroval.</span></p>
        <p class="chunk" data-nb-ref-number="19" id="chunk19" data-nb-words="23" data-nb-chars="142"><span class="idea" data-nb-ref-number="18" id="idea18" data-nb-words="23" data-nb-chars="142">Hluboká noc zahalovala přístav a&nbsp;Hauracký proud. Od&nbsp;pobřeží vál dost silný vítr a&nbsp;škuner, zachvácen proudem odlivu, byl vynesen na&nbsp;širý oceán.</span></p>
        <p class="chunk" data-nb-ref-number="20" id="chunk20" data-nb-words="27" data-nb-chars="176"><span class="idea" data-nb-ref-number="19" id="idea19" data-nb-words="27" data-nb-chars="176">Když se&nbsp;plavčík probudil, škuner se&nbsp;kymácel, jako by&nbsp;byl zmítán vlnobitím, které nebylo vůbec možné pokládat za&nbsp;obyčejný příboj. Moko ihned vyběhl na&nbsp;palubu… Jachta odplouvala.</span></p>
        <p class="chunk" data-nb-ref-number="21" id="chunk21" data-nb-words="43" data-nb-chars="252"><span class="idea" data-nb-ref-number="20" id="idea20" data-nb-words="43" data-nb-chars="252">Na&nbsp;plavčíkův pokřik vyskočili Gordon, Briant, Doniphan a&nbsp;někteří jiní ze&nbsp;svých lůžek a&nbsp;vyběhli na&nbsp;palubu. Marně volali o&nbsp;pomoc. Nespatřili již ani jediné světlo z&nbsp;města nebo z&nbsp;přístavu. Škuner se&nbsp;již nalézal v&nbsp;plném proudu, vzdálen tři míle od&nbsp;pobřeží.</span></p>
        <p class="chunk" data-nb-ref-number="22" id="chunk22" data-nb-words="63" data-nb-chars="395"><span class="idea" data-nb-ref-number="21" id="idea21" data-nb-words="63" data-nb-chars="395">Zpočátku se&nbsp;pokusili chlapci na&nbsp;radu Brianta, k&nbsp;němuž se&nbsp;přidal plavčík, roztáhnout plachtu, aby se&nbsp;tak vrátili, plujíce napříč, do&nbsp;přístavu. Avšak plachta, příliš těžká, aby mohla být vhodně řízena, způsobila jen tolik, že&nbsp;zachytávajíc západní vítr, unášela je&nbsp;ještě dál. Seagull obeplul mys Colville, proplul průlivem mezi ním a&nbsp;ostrovem Velké Bradlo a&nbsp;ocitl se&nbsp;již více mil od&nbsp;Nového Zélandu.</span></p>
        <p class="chunk" data-nb-ref-number="23" id="chunk23" data-nb-words="136" data-nb-chars="809"><span class="idea" data-nb-ref-number="22" id="idea22" data-nb-words="136" data-nb-chars="809">Lze pochopit vážnost takové situace. Briant a&nbsp;jeho kamarádi již nemohli doufat v&nbsp;pomoc z&nbsp;pevniny. I&nbsp;kdyby se&nbsp;vydala nějaká loď z&nbsp;přístavu na&nbsp;jejich vyhledání, uplynulo by&nbsp;více hodin, než by&nbsp;je&nbsp;mohla dostihnout, i&nbsp;když připustíme, že&nbsp;by&nbsp;bylo možné vyhledat škuner uprostřed této hluboké temnoty. A&nbsp;když by&nbsp;se&nbsp;již rozednívalo, jak by&nbsp;bylo možné spatřit tuto malou loď, ztracenou na&nbsp;rozvlněném oceánu? A&nbsp;jak by&nbsp;bylo pro tyto děti možné, aby si&nbsp;pomohly vlastním přičiněním? Pokud by&nbsp;se&nbsp;neobrátil vítr, musely by&nbsp;se&nbsp;vzdát naděje, že&nbsp;se&nbsp;vrátí k&nbsp;pevnině. – Bylo ovšem možné, že&nbsp;by&nbsp;se&nbsp;mohly setkat s&nbsp;lodí plující k&nbsp;některému novozélandskému přístavu, a&nbsp;vzhledem k&nbsp;tomu, ačkoliv tato možnost byla velice nepravděpodobná, zavěsil Moko okamžitě svítilnu na&nbsp;vrcholu předního stěžně. Jinak bylo nutné čekat, až&nbsp;se&nbsp;rozední.</span></p>
        <p class="chunk" data-nb-ref-number="24" id="chunk24" data-nb-words="22" data-nb-chars="130"><span class="idea" data-nb-ref-number="23" id="idea23" data-nb-words="22" data-nb-chars="130">Co&nbsp;se&nbsp;týkalo nejmenších, bylo nejlepší nechat je&nbsp;spát, pokud by&nbsp;je&nbsp;povyk neprobudil. Jejich úlek by&nbsp;jen způsobil na&nbsp;jachtě potíže.</span></p>
        <p class="chunk" data-nb-ref-number="25" id="chunk25" data-nb-words="19" data-nb-chars="109"><span class="idea" data-nb-ref-number="24" id="idea24" data-nb-words="19" data-nb-chars="109">Mezitím bylo učiněno více pokusů zavést Seagulla po&nbsp;větru, ale nepodařilo se&nbsp;to&nbsp;a&nbsp;loď plula rychle k&nbsp;východu.</span></p>
        <p class="chunk" data-nb-ref-number="26" id="chunk26" data-nb-words="80" data-nb-chars="491"><span class="idea" data-nb-ref-number="25" id="idea25" data-nb-words="80" data-nb-chars="491">Náhle bylo v&nbsp;dálce dvou nebo tří mil zpozorováno světlo. Bylo to&nbsp;bílé světlo na&nbsp;vrcholu stěžně, které oznamovalo plující parník. Ihned se&nbsp;ukázala obě jeho boční světla, červené a&nbsp;zelené, a&nbsp;protože byly vidět obě zároveň, bylo patrné, že&nbsp;parník plul přímo proti jachtě. Marně zaznívaly výkřiky chlapců o&nbsp;pomoc. Pleskot vln a&nbsp;syčení páry, která utíkala odvodnou rourou parníku, a&nbsp;vítr, jenž se&nbsp;stal mnohem prudším na&nbsp;širém oceánu, to&nbsp;všechno dohromady utlumilo jejich výkřiky v&nbsp;tomto prostoru.</span></p>
        <p class="chunk" data-nb-ref-number="27" id="chunk27" data-nb-words="14" data-nb-chars="102"><span class="idea" data-nb-ref-number="26" id="idea26" data-nb-words="14" data-nb-chars="102">Jestliže je&nbsp;však nemohli slyšet, proč nespatřili námořníci svítilnu Seagulla? To&nbsp;byla poslední naděje.</span></p>
        <p class="chunk" data-nb-ref-number="28" id="chunk28" data-nb-words="61" data-nb-chars="357"><span class="idea" data-nb-ref-number="27" id="idea27" data-nb-words="61" data-nb-chars="357">Naneštěstí následkem prudkého pohybu se&nbsp;provaz přetrhl, svítilna spadla do&nbsp;vody a&nbsp;nic již neoznačovalo přítomnost Seagulla, k&nbsp;němuž se&nbsp;blížil parník rychlostí dvanácti uzlů za&nbsp;hodinu. Za&nbsp;několik minut vrazil do&nbsp;jachty a&nbsp;jistě by&nbsp;ji&nbsp;potopil, kdyby ji&nbsp;zasáhl v&nbsp;boku. Ale při srážce narazil jen na&nbsp;záď a&nbsp;rozbil jen kus krytu, aniž by&nbsp;nějak porušil kostru lodi.</span></p>
        <p class="chunk" data-nb-ref-number="29" id="chunk29" data-nb-words="25" data-nb-chars="149"><span class="idea" data-nb-ref-number="28" id="idea28" data-nb-words="25" data-nb-chars="149">Srážka byla celkem tak nepatrná, že&nbsp;parník pokračoval ve&nbsp;své plavbě a&nbsp;zanechal Seagulla za&nbsp;sebou, neboť se&nbsp;sám snažil uniknout před blížící se&nbsp;bouří.</span></p>
        <p class="chunk" data-nb-ref-number="30" id="chunk30" data-nb-words="43" data-nb-chars="257"><span class="idea" data-nb-ref-number="29" id="idea29" data-nb-words="43" data-nb-chars="257">Často se&nbsp;nestarali kapitáni o&nbsp;to, aby pomohli lodím, na&nbsp;které narazili. Bylo to&nbsp;zločinné jednání, ale případy tohoto druhu byly četné. V&nbsp;našem případě je&nbsp;možné, že&nbsp;na&nbsp;palubě parníku ani nezpozorovali lehkou srážku s&nbsp;jachtou, kterou ani nebylo v&nbsp;temnu vidět.</span></p>
        <p class="chunk" data-nb-ref-number="31" id="chunk31" data-nb-words="63" data-nb-chars="419"><span class="idea" data-nb-ref-number="30" id="idea30" data-nb-words="63" data-nb-chars="419">Unášeni dál větrem, mysleli si&nbsp;již chlapci, že&nbsp;jsou ztraceni. Když vyšlo slunce, spatřili kolem dokola pustý prostor. Tato část Tichého oceánu byla málo navštěvována. Lodě, které pluly z&nbsp;Austrálie do&nbsp;Ameriky, anebo naopak, vyhledávaly buď jižnější, nebo severnější cestu. Žádná neplula v&nbsp;dohledu jachty. Přišla noc, ještě horší než předešlé, a&nbsp;jestliže se&nbsp;vlnobití někdy utišilo, přece jen nepřestával vát západní vítr.</span></p>
        <p class="chunk" data-nb-ref-number="32" id="chunk32" data-nb-words="133" data-nb-chars="846"><span class="idea" data-nb-ref-number="31" id="idea31" data-nb-words="133" data-nb-chars="846">Jak dlouho měla trvat tato plavba, to&nbsp;si&nbsp;nedokázali ani Briant, ani jeho kamarádi vůbec představit. Copak by&nbsp;se&nbsp;marně pokoušeli vést loď tak, aby jí&nbsp;zamířili k&nbsp;novozélandskému pobřeží? K&nbsp;tomu jim scházela znalost stanovit její směr, jakož i&nbsp;síla řídit plachtoví. Za&nbsp;těchto okolností získal Briant, jenž projevoval statečnost přesahující jeho věk, vliv nad svými druhy, jemuž se&nbsp;musel podrobit i&nbsp;Doniphan. Ačkoliv se&nbsp;mu&nbsp;nepodařilo přes Mokovu pomoc zamířit jachtu k&nbsp;západnímu pobřeží, alespoň se&nbsp;snažil, pokud mohl, udržet ji&nbsp;v&nbsp;příznivých plavebních podmínkách. Nešetřil se, bděl dnem i&nbsp;nocí, hleděl stále na&nbsp;obzor, neobjevil-li by&nbsp;tam nějakou záchranu. Postaral se&nbsp;také o&nbsp;to, aby bylo do&nbsp;oceánu vrženo několik lahví, do&nbsp;nichž byla vložena zpráva o&nbsp;Seagullu. Byla to&nbsp;nepochybně nepříliš nadějná práce, ale nechtěl zanedbat žádnou možnost záchrany.</span></p>
        <p class="chunk" data-nb-ref-number="33" id="chunk33" data-nb-words="21" data-nb-chars="128"><span class="idea" data-nb-ref-number="32" id="idea32" data-nb-words="21" data-nb-chars="128">Mezitím hnal stále západní vítr jachtu po&nbsp;Tichém oceánu a&nbsp;nebylo ani možné zastavit její běh, dokonce ani zmenšit její rychlost.</span></p>
        <p class="chunk" data-nb-ref-number="34" id="chunk34" data-nb-words="65" data-nb-chars="397"><span class="idea" data-nb-ref-number="33" id="idea33" data-nb-words="65" data-nb-chars="397">Víme, co&nbsp;se&nbsp;stalo. Několik dní po&nbsp;tom, co&nbsp;byl Seagull vlečen Haurackým proudem, zdvihla se&nbsp;bouře a&nbsp;zuřila dva týdny s&nbsp;neobyčejnou prudkostí. Seagull, uchvácen ohromnými vlnami, se&nbsp;nejméně stokrát ocitl v&nbsp;nebezpečí ztroskotání obrovskými nárazy oceánu – což by&nbsp;se&nbsp;stalo, kdyby jeho stavba nebyla tak důkladná a&nbsp;loď dobře přizpůsobená k&nbsp;plavbě – a&nbsp;nakonec byl vržen na&nbsp;neznámou výspu Tichého oceánu.</span></p>
        <p class="chunk" data-nb-ref-number="35" id="chunk35" data-nb-words="26" data-nb-chars="160"><span class="idea" data-nb-ref-number="34" id="idea34" data-nb-words="26" data-nb-chars="160">Jaký osud čekal tuto školu trosečníků, zanesenou tisíc osm set mil od&nbsp;Nového Zélandu? Ze&nbsp;které strany jim měla přijít pomoc, kterou si&nbsp;nemohli sami poskytnout…?</span></p>
        <p class="chunk" data-nb-ref-number="36" id="chunk36" data-nb-words="19" data-nb-chars="127"><span class="idea" data-nb-ref-number="35" id="idea35" data-nb-words="19" data-nb-chars="127">V&nbsp;každém případě bylo zcela odůvodněno, jestliže si&nbsp;jejich rodiny myslely, že&nbsp;se&nbsp;škunerem utonuli. Důvodem byly tyto okolnosti:</span></p>
        <p class="chunk" data-nb-ref-number="37" id="chunk37" data-nb-words="39" data-nb-chars="242"><span class="idea" data-nb-ref-number="36" id="idea36" data-nb-words="39" data-nb-chars="242">Když bylo v&nbsp;Aucklandu zpozorováno zmizení Seagulla v&nbsp;noci ze&nbsp;14. na&nbsp;15. února, byla o&nbsp;tom dána zpráva kapitánu Garnettovi a&nbsp;rodinám nešťastných dětí. Bylo by&nbsp;zbytečné popisovat účinek, jaký tato událost ve&nbsp;městě způsobila. Úlek byl všeobecný.</span></p>
        <p class="chunk" data-nb-ref-number="38" id="chunk38" data-nb-words="45" data-nb-chars="301"><span class="idea" data-nb-ref-number="37" id="idea37" data-nb-words="45" data-nb-chars="301">Avšak bylo-li lano jachty rozvázáno nebo přetrženo, bylo možné, že&nbsp;škuner setrval ve&nbsp;směru proudu? Snad by&nbsp;bylo možné je&nbsp;ještě vyhledat, ačkoliv západní vítr, který stále sílil, vzbuzoval nejbolestnější myšlenky. A&nbsp;tak neztráceje čas, učinil správce přístavu opatření, aby se&nbsp;přispělo jachtě na&nbsp;pomoc.</span></p>
        <p class="chunk" data-nb-ref-number="39" id="chunk39" data-nb-words="39" data-nb-chars="256"><span class="idea" data-nb-ref-number="38" id="idea38" data-nb-words="39" data-nb-chars="256">Dva malé parníky vypluly prohledat prostor mnoha mil na&nbsp;Haurackém proudu. Po&nbsp;celou noc křižovaly na&nbsp;tomto přímoří, ačkoliv oceán se&nbsp;stával velmi neklidným, a&nbsp;když se&nbsp;za&nbsp;svítání vrátily nazpět, zbavily rodiny postižené touto hroznou pohromou veškeré naděje.</span></p>
        <p class="chunk" data-nb-ref-number="40" id="chunk40" data-nb-words="36" data-nb-chars="225"><span class="idea" data-nb-ref-number="39" id="idea39" data-nb-words="36" data-nb-chars="225">Jestliže posádky těchto parníků nenašly Seagulla, vylovily přece jen několik trosek. Byly to&nbsp;odštěpky z&nbsp;obruby, které spadly do&nbsp;vody při srážce s&nbsp;peruánským parníkem Quito – srážka, o&nbsp;níž posádka této lodi vůbec nic nevěděla.</span></p>
        <p class="chunk" data-nb-ref-number="41" id="chunk41" data-nb-words="41" data-nb-chars="241"><span class="idea" data-nb-ref-number="40" id="idea40" data-nb-words="41" data-nb-chars="241">Na&nbsp;těchto úlomcích bylo možné číst tři písmena ze&nbsp;jména Seagull. Zdálo se&nbsp;být tedy jisté, že&nbsp;jachta byla roztříštěna stálým náporem rozbouřeného oceánu a&nbsp;následkem toho asi tucet mil od&nbsp;Nového Zélandu se&nbsp;vším, co&nbsp;bylo na&nbsp;palubě, se&nbsp;potopila.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dva_roky_prazdnin_01.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>