<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">Náhle ve chvíli, kdy se mlhy začaly rozptylovat,
spatřil dva medvědy, kteří se pustili za ním. Navzdory hrozícímu nebezpečí jej
ani na okamžik neopustila chladnokrevnost a díky rychlosti jeho bruslení mohl
ta zvířata neustále nechávat za sebou. Avšak jediný pád, a byl by ztracen.</p>

<p class="e-bookprozatext">Potom vzal Brianta stranou, zatímco se všichni vraceli
do French Cavern, a šeptem řekl:</p>

<p class="e-bookprozatext">„Děkuji ti, bratře, děkuji, žes mi dovolil…“</p>

<p class="e-bookprozatext">Briant mu stiskl ruku, aniž by odpověděl.</p>

<p class="e-bookprozatext">Když potom Doniphan překročil práh haly, řekl mu Briant:</p>

<p class="e-bookprozatext">„Zakázal jsem ti vzdálit se, a dobře vidíš, jak tvá
neposlušnost mohla být příčinou velikého neštěstí. Avšak jakkoliv ses dopustil
bezpráví, Doniphane, jsem nicméně povinen ti poděkovat, že jsi spěchal na pomoc
Jacquesovi.“</p>

<p class="e-bookprozatext">„Učinil jsem pouze svou povinnost,“ odpověděl chladně
Doniphan. A nepřijal ani ruku, kterou mu tak srdečně podával jeho druh.</p>

</div>
</body>
</html>