---
title: ''
---

Náhle ve chvíli, kdy se mlhy začaly rozptylovat, spatřil dva medvědy, kteří se pustili za ním. Navzdory hrozícímu nebezpečí jej ani na okamžik neopustila chladnokrevnost a díky rychlosti jeho bruslení mohl ta zvířata neustále nechávat za sebou. Avšak jediný pád, a byl by ztracen.

Potom vzal Brianta stranou, zatímco se všichni vraceli do French Cavern, a šeptem řekl:

„Děkuji ti, bratře, děkuji, žes mi dovolil…“

Briant mu stiskl ruku, aniž by odpověděl.

Když potom Doniphan překročil práh haly, řekl mu Briant:

„Zakázal jsem ti vzdálit se, a dobře vidíš, jak tvá neposlušnost mohla být příčinou velikého neštěstí. Avšak jakkoliv ses dopustil bezpráví, Doniphane, jsem nicméně povinen ti poděkovat, že jsi spěchal na pomoc Jacquesovi.“

„Učinil jsem pouze svou povinnost,“ odpověděl chladně Doniphan. A nepřijal ani ruku, kterou mu tak srdečně podával jeho druh.
