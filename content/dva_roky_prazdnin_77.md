---
title: ''
---

„Bratře! Bratře!“ vykřikl Jacques, jenž první se mu první vrhl do náručí.

„Walston je ještě zde!“

To byla první Briantova slova, jakmile k němu chlapci přiběhli.

Ve chvíli, kdy se šňůra přetrhla, necítil Briant žádný náraz, ale zpozoroval, že šikmým směrem pomalu klesá, neboť drak nad ním utvořil podobu padáku. Jednalo se jen o to, aby se dostal z koše dřív, než by dopadl na hladinu jezera. V okamžiku, kdy se koš dotkl hladiny, skočil Briant po hlavě do vody, a protože byl skvělým plavcem, nečinilo mu žádné potíže, aby doplaval ke břehu vzdálenému čtyři nebo pět set stop.

V téže chvíli drak, zbavený své zátěže, zmizel na severovýchodě, unášen větrem jako obrovská vzdušná obluda.
