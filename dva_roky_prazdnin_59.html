<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./dva_roky_prazdnin_01.html">
    <link rel="self" href="dva_roky_prazdnin_59.html">
    <meta name="identifier" content="verne-dva-roky-prazdnin-af98234">
    <meta name="role" content="other">
  </head>
  <body data-nb-words="2866" data-nb-chars="17773" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="72" data-nb-chars="450"><span class="idea" data-nb-ref-number="1" id="idea1" data-nb-words="72" data-nb-chars="450">Zvěře tam bylo mnoho, jako bekasiny, dlouhoocasé i&nbsp;obyčejné kachny, chřástalové, kulíci, potápky a&nbsp;na&nbsp;tisíce černých kajek, které byly více vyhledávány pro své peří než pro maso, ačkoliv i&nbsp;toto, pokud bylo dobře upraveno, bylo velice chutné. Doniphan a&nbsp;oba jeho přátelé zde mohli skolit na&nbsp;sta těchto vodních ptáků, aniž by&nbsp;přišel jediný brok nazmar. Byli však rozumní a&nbsp;spokojili se&nbsp;několika tucty opeřenců, které Phann vyplašil ze&nbsp;širokých kalužin.</span></p>
        <p class="chunk" data-nb-ref-number="3" id="chunk3" data-nb-words="152" data-nb-chars="955"><span class="idea" data-nb-ref-number="2" id="idea2" data-nb-words="152" data-nb-chars="955">Doniphan by&nbsp;ovšem rád skolil i&nbsp;jinou zvěř, která by&nbsp;se&nbsp;ostatně nemohla objevit na&nbsp;stole v&nbsp;zásobárně, i&nbsp;kdyby ji&nbsp;plavčík sebelépe upravil. Byli to&nbsp;písečníci, patřící k&nbsp;rodu bahňáků, a&nbsp;volavky ozdobené překrásnou chocholkou z&nbsp;bílého peří. Avšak mladý lovec se&nbsp;přece jen zdržel – marně by&nbsp;plýtval střelným prachem. Avšak nebylo tomu tak, když spatřil hejno plameňáků s&nbsp;ohnivě červenými křídly, kteří tak rádi navštěvovali solné vody a&nbsp;jejichž maso chutnalo jako maso koroptví. Nad těmito ptáky, kteří stáli v&nbsp;řadách, bděli strážci, kteří jakmile zvětřili nebezpečí, vydávali ze&nbsp;sebe zvuky podobné zvuku trubky. Sotvaže Doniphan spatřil tyto překrásné exempláře ostrovního ptactva, ztratil veškerou rozvahu. Wilcox a&nbsp;Webb nebyli o&nbsp;nic moudřejší než on. Pustili se&nbsp;za&nbsp;nimi, avšak bez úspěchu. Nevěděli, že&nbsp;kdyby se&nbsp;k&nbsp;nim přiblížili tak, aby je&nbsp;ptáci nespatřili, mohli jich postřílet podle chuti, neboť rachotem výstřelů se&nbsp;omračovali a&nbsp;nedávali se&nbsp;ani na&nbsp;útěk.</span></p>
        <p class="chunk" data-nb-ref-number="4" id="chunk4" data-nb-words="46" data-nb-chars="270"><span class="idea" data-nb-ref-number="3" id="idea3" data-nb-words="46" data-nb-chars="270">Marně se&nbsp;tedy snažili Doniphan, Webb i&nbsp;Wilcox chytit některého z&nbsp;těchto nádherných vodních ptáků, kteří od&nbsp;konce zobáků až&nbsp;k&nbsp;ocasu měřili více než čtyři stopy. Hlídači jim dali znamení a&nbsp;hejno zmizelo k&nbsp;jihu a&nbsp;ani dalekonosnou puškou na&nbsp;kachny nebylo možné je&nbsp;zasáhnout.</span></p>
        <p class="chunk" data-nb-ref-number="5" id="chunk5" data-nb-words="46" data-nb-chars="267"><span class="idea" data-nb-ref-number="4" id="idea4" data-nb-words="46" data-nb-chars="267">Nicméně tři lovci se&nbsp;vraceli s&nbsp;velikou kořistí, takže nemuseli nijak litovat výletu do&nbsp;South Moors. Kde byli vodní tůně, použili chůdy a&nbsp;dostali se&nbsp;až&nbsp;ke&nbsp;břehu řeky, kde si&nbsp;slíbili, že&nbsp;výlet zopakují, jakmile by&nbsp;nastal první mráz, kdy by&nbsp;kořist byla ještě výnosnější.</span></p>
        <p class="chunk" data-nb-ref-number="6" id="chunk6" data-nb-words="91" data-nb-chars="545"><span class="idea" data-nb-ref-number="5" id="idea5" data-nb-words="91" data-nb-chars="545">Gordon nesměl čekat, až&nbsp;nastane zima, a&nbsp;proto se&nbsp;snažil, aby French Cavern byl vším zásoben a&nbsp;mohl vzdorovat všem nepohodám. Byly zapotřebí velké zásoby palivového dřeva, aby mohli vytápět obydlí i&nbsp;stáje. Za&nbsp;tím účelem byly podniknuty veliké výpravy k&nbsp;okraji Bog Woods. Několikrát denně po&nbsp;celých čtrnáct dní vyjížděl do&nbsp;lesa vůz, tažený dvěma guanaky, a&nbsp;sjížděl k&nbsp;French Cavern. A&nbsp;tak měli, kdyby zima trvala šest měsíců a&nbsp;ještě déle, hodně narovnaného dřeva a&nbsp;zásoby tuleního oleje a&nbsp;obyvatelé French Cavern se&nbsp;nemuseli bát ani mrazů, ani tmy.</span></p>
        <p class="chunk" data-nb-ref-number="7" id="chunk7" data-nb-words="116" data-nb-chars="725"><span class="idea" data-nb-ref-number="6" id="idea6" data-nb-words="116" data-nb-chars="725">Těmito pracemi však nebyl vůbec porušen řád, jenž upravoval vyučování tohoto malého světa. Velcí střídavě vyučovali malé. V&nbsp;přednáškách, které byly pořádány dvakrát týdně, si&nbsp;počínal Doniphan příliš chvástavě, čímž si&nbsp;ovšem nezískal žádné přátele. Kromě jeho stálých kamarádů ho&nbsp;neměl nikdo rád. A&nbsp;přesto s&nbsp;jistotou počítal, že&nbsp;než uplynou dva měsíce a&nbsp;skončí Gordonův úřad, že&nbsp;nastoupí na&nbsp;jeho místo jako velitel osady. Podporován svou samolibostí si&nbsp;říkával, že&nbsp;mu&nbsp;tento úřad po&nbsp;právu náleží. Dokonce nebylo to&nbsp;skutečné bezpráví, že&nbsp;již nebyl zvolen při první volbě? Wilcox, Cross a&nbsp;Webb jej v&nbsp;této myšlence ještě utvrzovali, dokonce se&nbsp;pokoušeli získat mu&nbsp;hlasy pro příští volbu a&nbsp;vůbec nepochybovali, že&nbsp;se&nbsp;jim to&nbsp;podaří.</span></p>
        <p class="chunk" data-nb-ref-number="8" id="chunk8" data-nb-words="21" data-nb-chars="122"><span class="idea" data-nb-ref-number="7" id="idea7" data-nb-words="21" data-nb-chars="122">Přesto však neměl Doniphan mezi svými druhy většinu. Zejména nejmladší z&nbsp;nich nebyli pro něho a&nbsp;ovšem také ne&nbsp;pro Gordona.</span></p>
        <p class="chunk" data-nb-ref-number="9" id="chunk9" data-nb-words="76" data-nb-chars="471"><span class="idea" data-nb-ref-number="8" id="idea8" data-nb-words="76" data-nb-chars="471">Gordon velice dobře prohlédl, co&nbsp;se&nbsp;chystalo, nesnažil se&nbsp;však nijak, i&nbsp;když byl opět volitelný, ponechat si&nbsp;svůj úřad. Byl si&nbsp;dobře vědom, že&nbsp;přísnost, kterou se&nbsp;během svého „předsednického roku“ vyznačoval, mu&nbsp;sotva mohla zjednat většinu hlasů. Jeho poněkud drsné vystupování, jakož i&nbsp;až&nbsp;příliš k&nbsp;praktickému se&nbsp;nesoucí snahy mnohdy vzbudily odpor, a&nbsp;právě na&nbsp;těchto důvodech stavěl Doniphan své plány. Bylo zjevné, že&nbsp;v&nbsp;den volby mělo zřejmě dojít k&nbsp;zajímavému zápasu.</span></p>
        <p class="chunk" data-nb-ref-number="10" id="chunk10" data-nb-words="56" data-nb-chars="350"><span class="idea" data-nb-ref-number="9" id="idea9" data-nb-words="56" data-nb-chars="350">Co&nbsp;malí Gordonovi nejvíce vytýkali, byla jeho mnohdy až&nbsp;velmi přísná spořivost sladkých pokrmů. Kromě toho jim často vytýkal, že&nbsp;si&nbsp;nedávali pozor na&nbsp;svůj oděv, zejména když se&nbsp;vrátili do&nbsp;French Cavern s&nbsp;nějakou skvrnou nebo trhlinou anebo s&nbsp;dírou v&nbsp;botách, což vždy vyžadovalo namáhavou opravu, jakož vůbec obuvnická otázka byla vždy velice závažná.</span></p>
        <p class="chunk" data-nb-ref-number="11" id="chunk11" data-nb-words="109" data-nb-chars="674"><span class="idea" data-nb-ref-number="10" id="idea10" data-nb-words="109" data-nb-chars="674">A&nbsp;co&nbsp;se&nbsp;jim dostalo výčitek za&nbsp;ztracené knoflíky, kolikrát jen je&nbsp;museli odpykat trestem! Otázka knoflíků u&nbsp;vest a&nbsp;kalhot byla téměř na&nbsp;denním pořádku, takže Gordon si&nbsp;nakonec vyžádal, že&nbsp;se&nbsp;museli každý večer prokázat jejich dostatečným množstvím, a&nbsp;kdo nemohl, byl potrestán buď odejmutím zákusku, nebo domácím vězením. V&nbsp;takových případech Briant častokrát zakročil ve&nbsp;prospěch Jenkinse a&nbsp;Doleho a&nbsp;tím si&nbsp;získal velkou vážnost. Také nebylo pro malé žádným tajemstvím, že&nbsp;oba správci kuchyně, Service a&nbsp;Moko, byli vždy zajedno s&nbsp;Briantem, a&nbsp;kdyby se&nbsp;tedy on&nbsp;stal velitelem Chairman Island, viděli již, jak by&nbsp;zasvitla lepší budoucnost, kdy by&nbsp;o&nbsp;pamlsek nebyla nikdy nouze!</span></p>
        <p class="chunk" data-nb-ref-number="12" id="chunk12" data-nb-words="28" data-nb-chars="182"><span class="idea" data-nb-ref-number="11" id="idea11" data-nb-words="28" data-nb-chars="182">Podívejme, jak na&nbsp;maličkostech závisí věci světa! Skutečně, nebyla tato osada chlapců pravým obrazem lidské společnosti a&nbsp;neukazovaly tyto děti na&nbsp;sobě, že&nbsp;si&nbsp;dovedly „hrát na&nbsp;muže“?</span></p>
        <p class="chunk" data-nb-ref-number="13" id="chunk13" data-nb-words="39" data-nb-chars="244"><span class="idea" data-nb-ref-number="12" id="idea12" data-nb-words="39" data-nb-chars="244">Briant sám se&nbsp;vůbec nestaral o&nbsp;tyto záležitosti. Bez oddechu pracoval a&nbsp;také svému bratrovi nedopřál jedinou volnou chvilku. Oba byli vždy první a&nbsp;poslední, kdekoliv se&nbsp;jednalo přiložit ruce k&nbsp;dílu, jako by&nbsp;právě jim patřilo nejvíce povinností.</span></p>
        <p class="chunk" data-nb-ref-number="14" id="chunk14" data-nb-words="85" data-nb-chars="506"><span class="idea" data-nb-ref-number="13" id="idea13" data-nb-words="85" data-nb-chars="506">Denní čas nebyl věnován pouze všeobecnému učení. Řád dovoloval také několik hodin oddechu, neboť podmínkou zdraví bylo, aby se&nbsp;tělo otužovalo tělocvikem. Malí i&nbsp;velcí se&nbsp;ho&nbsp;také účastnili. Šplhali na&nbsp;stromy až&nbsp;k&nbsp;prvním větvím po&nbsp;provazech upevněných k&nbsp;větvím nebo ke&nbsp;kmeni, skákali pomocí tyčí přes široké strže nebo se&nbsp;koupali v&nbsp;jezeře, přičemž ti, kteří ještě neuměli plavat, se&nbsp;tomu brzy naučili. Pořádali běhy o&nbsp;závod, při kterých vítěz dostal cenu, a&nbsp;podobně se&nbsp;cvičili i&nbsp;v&nbsp;metání bolas a&nbsp;házení lasa.</span></p>
        <p class="chunk" data-nb-ref-number="15" id="chunk15" data-nb-words="53" data-nb-chars="345"><span class="idea" data-nb-ref-number="14" id="idea14" data-nb-words="53" data-nb-chars="345">Provozovány byly také hry, oblíbené zejména u&nbsp;mladých Angličanů, a&nbsp;to&nbsp;kromě již uvedených například kroket, rounders, kde se&nbsp;míč metal pomocí dlouhé hole k&nbsp;dřevěným kolíkům, které byly zaraženy do&nbsp;země v&nbsp;určité vzdálenosti, tvoříce pravidelný pětiúhelník, a&nbsp;také takzvané quoits, při níž byla zapotřebí zejména zvláštní síla ramen a&nbsp;jistota očí.</span></p>
        <p class="chunk" data-nb-ref-number="16" id="chunk16" data-nb-words="18" data-nb-chars="130"><span class="idea" data-nb-ref-number="15" id="idea15" data-nb-words="18" data-nb-chars="130">Tuto poslední hru musíme poněkud podrobněji popsat, protože jednoho dne byla příčinou nemilého výstupu mezi Briantem a&nbsp;Doniphanem.</span></p>
        <p class="chunk" data-nb-ref-number="17" id="chunk17" data-nb-words="32" data-nb-chars="192"><span class="idea" data-nb-ref-number="16" id="idea16" data-nb-words="32" data-nb-chars="192">Bylo to&nbsp;dne 25. dubna odpoledne. Rozděleni po&nbsp;čtyřech, hráli Doniphan, Webb, Wilcox a&nbsp;Cross z&nbsp;jedné a&nbsp;Briant, Baxter, Garnett a&nbsp;Service z&nbsp;druhé strany partii quoitsu na&nbsp;trávníku Sport Terrace.</span></p>
        <p class="chunk" data-nb-ref-number="18" id="chunk18" data-nb-words="30" data-nb-chars="189"><span class="idea" data-nb-ref-number="17" id="idea17" data-nb-words="30" data-nb-chars="189">Na&nbsp;rovině byly zaraženy dva železné kůly hobs, jeden od&nbsp;druhého ve&nbsp;vzdálenosti padesáti stop. Každý z&nbsp;hráčů měl dva quoits, jakési kovové, ploché, ostře vykrojené disky s&nbsp;otvorem uprostřed.</span></p>
        <p class="chunk" data-nb-ref-number="19" id="chunk19" data-nb-words="64" data-nb-chars="348"><span class="idea" data-nb-ref-number="18" id="idea18" data-nb-words="64" data-nb-chars="348">Při této hře měl každý vrhnout quoitem po&nbsp;řadě, a&nbsp;to&nbsp;nejdříve k&nbsp;jednomu kůlu, pak ke&nbsp;druhému, kde měl quoit dopadnout. Podařilo-li se&nbsp;jej dostat k&nbsp;jednomu kůlu, započítávaly se&nbsp;dva body, a&nbsp;pokud k&nbsp;oběma, čtyři body. Kdyby se&nbsp;kotouče ke&nbsp;kůlu jen přiblížily, počítaly by&nbsp;se&nbsp;dva body pro kotouče bližší a&nbsp;jeden bod, když pouze jeden ležel blíž u&nbsp;kůlu.</span></p>
        <p class="chunk" data-nb-ref-number="20" id="chunk20" data-nb-words="20" data-nb-chars="136"><span class="idea" data-nb-ref-number="19" id="idea19" data-nb-words="20" data-nb-chars="136">Chlapci se&nbsp;toho dne vyznačovali neobyčejnou horlivostí, a&nbsp;protože Doniphan byl na&nbsp;opačné straně než Briant, byla ctižádost obou napjatá.</span></p>
        <p class="chunk" data-nb-ref-number="21" id="chunk21" data-nb-words="23" data-nb-chars="140"><span class="idea" data-nb-ref-number="20" id="idea20" data-nb-words="23" data-nb-chars="140">Již byla odehrána dvě kola. Briant, Baxter, Service a&nbsp;Garnett měli sedm bodů, zatímco jejich protivníci vyhráli druhou hru a&nbsp;měli šest bodů.</span></p>
        <p class="chunk" data-nb-ref-number="22" id="chunk22" data-nb-words="16" data-nb-chars="95"><span class="idea" data-nb-ref-number="21" id="idea21" data-nb-words="16" data-nb-chars="95">Sehráli právě mistrovskou partii. Obě strany dosáhly pěti bodů a&nbsp;měly hodit již jen dva quoity.</span></p>
        <p class="chunk" data-nb-ref-number="23" id="chunk23" data-nb-words="19" data-nb-chars="107"><span class="idea" data-nb-ref-number="22" id="idea22" data-nb-words="19" data-nb-chars="107">„Je řada na&nbsp;tobě, Doniphane,“ řekl Webb, „miř dobře! Máme poslední quoit a&nbsp;jedná se&nbsp;o&nbsp;to, abychom vyhráli!“</span></p>
        <p class="chunk" data-nb-ref-number="24" id="chunk24" data-nb-words="5" data-nb-chars="39"><span class="idea" data-nb-ref-number="23" id="idea23" data-nb-words="5" data-nb-chars="39">„Buď bez starosti!“ odpověděl Doniphan.</span></p>
        <p class="chunk" data-nb-ref-number="25" id="chunk25" data-nb-words="21" data-nb-chars="116"><span class="idea" data-nb-ref-number="24" id="idea24" data-nb-words="21" data-nb-chars="116">Postavil se&nbsp;patami k&nbsp;sobě, v&nbsp;prvé ruce držel kotouč a&nbsp;tělem se&nbsp;nachýlil poněkud nalevo, aby mohl tím jistěji mrštit.</span></p>
        <p class="chunk" data-nb-ref-number="26" id="chunk26" data-nb-words="28" data-nb-chars="143"><span class="idea" data-nb-ref-number="25" id="idea25" data-nb-words="28" data-nb-chars="143">Bylo vidět, že&nbsp;ješitný chlapec, jak se&nbsp;říká, duší i&nbsp;tělem visel na&nbsp;hře – měl zaťaté zuby, poněkud zbledlé líce a&nbsp;oči pod řasami mu&nbsp;jen svítily.</span></p>
        <p class="chunk" data-nb-ref-number="27" id="chunk27" data-nb-words="18" data-nb-chars="107"><span class="idea" data-nb-ref-number="26" id="idea26" data-nb-words="18" data-nb-chars="107">Zamířil, několikrát kotouč rozhoupal a&nbsp;mrštil jím v&nbsp;přímém směru k&nbsp;cíli, jenž byl vzdálen asi padesát stop.</span></p>
        <p class="chunk" data-nb-ref-number="28" id="chunk28" data-nb-words="23" data-nb-chars="123"><span class="idea" data-nb-ref-number="27" id="idea27" data-nb-words="23" data-nb-chars="123">Kotouč se&nbsp;dotkl kolíku jen okrajem, místo aby se&nbsp;zachytil otvorem a&nbsp;padl před ním na&nbsp;zem, čímž bylo dosaženo jen šest bodů.</span></p>
        <p class="chunk" data-nb-ref-number="29" id="chunk29" data-nb-words="8" data-nb-chars="51"><span class="idea" data-nb-ref-number="28" id="idea28" data-nb-words="8" data-nb-chars="51">Doniphan nemohl potlačit svou nevoli a&nbsp;dupal nohou.</span></p>
        <p class="chunk" data-nb-ref-number="30" id="chunk30" data-nb-words="10" data-nb-chars="69"><span class="idea" data-nb-ref-number="29" id="idea29" data-nb-words="10" data-nb-chars="69">„To je&nbsp;mrzuté,“ řekl Cross, „avšak ještě jsme neprohráli, Doniphane!“</span></p>
        <p class="chunk" data-nb-ref-number="31" id="chunk31" data-nb-words="25" data-nb-chars="149"><span class="idea" data-nb-ref-number="30" id="idea30" data-nb-words="25" data-nb-chars="149">„Zajisté že&nbsp;ne,“ dodal Wilcox. „Tvůj quoit leží zrovna u&nbsp;kolíků, a&nbsp;nemrští-li Briant svůj dobře na&nbsp;něj, rád bych viděl, dovede-li svůj položit lépe.“</span></p>
        <p class="chunk" data-nb-ref-number="32" id="chunk32" data-nb-words="37" data-nb-chars="208"><span class="idea" data-nb-ref-number="31" id="idea31" data-nb-words="37" data-nb-chars="208">Kdyby kotouč, který měl Briant vrhnout – a&nbsp;nyní právě došla řada na&nbsp;něho –, nezapadl otvorem na&nbsp;kolík, byla by&nbsp;hra pro jeho stranu ztracena, neboť se&nbsp;zdálo téměř nemožné vrhnout jím lépe, než učinil Doniphan.</span></p>
        <p class="chunk" data-nb-ref-number="33" id="chunk33" data-nb-words="6" data-nb-chars="38"><span class="idea" data-nb-ref-number="32" id="idea32" data-nb-words="6" data-nb-chars="38">„Miř dobře! Miř dobře!“ volal Service.</span></p>
        <p class="chunk" data-nb-ref-number="34" id="chunk34" data-nb-words="19" data-nb-chars="127"><span class="idea" data-nb-ref-number="33" id="idea33" data-nb-words="19" data-nb-chars="127">Briant neodpovídal, neboť ho&nbsp;ani nenapadlo, aby Doniphana poškádlil. Chtěl pouze vyhrát hru pro své kamarády, nikoliv pro sebe.</span></p>
        <p class="chunk" data-nb-ref-number="35" id="chunk35" data-nb-words="15" data-nb-chars="80"><span class="idea" data-nb-ref-number="34" id="idea34" data-nb-words="15" data-nb-chars="80">Postavil se&nbsp;tedy podle pravidel a&nbsp;mrštil svůj kotouč tak jistě, že&nbsp;padl za&nbsp;metu.</span></p>
        <p class="chunk" data-nb-ref-number="36" id="chunk36" data-nb-words="9" data-nb-chars="71"><span class="idea" data-nb-ref-number="35" id="idea35" data-nb-words="9" data-nb-chars="71">„Sedm bodů!“ zvolal vítězoslavně Service. „Vyhráli jsme, vyhráli jsme!“</span></p>
        <p class="chunk" data-nb-ref-number="37" id="chunk37" data-nb-words="3" data-nb-chars="22"><span class="idea" data-nb-ref-number="36" id="idea36" data-nb-words="3" data-nb-chars="22">Doniphan hned přiběhl.</span></p>
        <p class="chunk" data-nb-ref-number="38" id="chunk38" data-nb-words="4" data-nb-chars="34"><span class="idea" data-nb-ref-number="37" id="idea37" data-nb-words="4" data-nb-chars="34">„Nikoliv, nevyhráli jste!“ zvolal.</span></p>
        <p class="chunk" data-nb-ref-number="39" id="chunk39" data-nb-words="6" data-nb-chars="30"><span class="idea" data-nb-ref-number="38" id="idea38" data-nb-words="6" data-nb-chars="30">„A proč ne?“ zeptal se&nbsp;Baxter.</span></p>
        <p class="chunk" data-nb-ref-number="40" id="chunk40" data-nb-words="5" data-nb-chars="37"><span class="idea" data-nb-ref-number="39" id="idea39" data-nb-words="5" data-nb-chars="37">„Protože Briant si&nbsp;počínal podvodně!“</span></p>
        <p class="chunk" data-nb-ref-number="41" id="chunk41" data-nb-words="10" data-nb-chars="72"><span class="idea" data-nb-ref-number="40" id="idea40" data-nb-words="10" data-nb-chars="72">„Podvodně!“ připomenul Briant, jehož líce při této urážce úplně zbledly.</span></p>
        <p class="chunk" data-nb-ref-number="42" id="chunk42" data-nb-words="11" data-nb-chars="75"><span class="idea" data-nb-ref-number="41" id="idea41" data-nb-words="11" data-nb-chars="75">„Ano, podvodně!“ odpověděl Doniphan. „Briant nestál na&nbsp;čáře, kde měl stát!“</span></p>
        <p class="chunk" data-nb-ref-number="43" id="chunk43" data-nb-words="5" data-nb-chars="36"><span class="idea" data-nb-ref-number="42" id="idea42" data-nb-words="5" data-nb-chars="36">„To není pravda!“ odporoval Service.</span></p>
        <p class="chunk" data-nb-ref-number="44" id="chunk44" data-nb-words="31" data-nb-chars="168"><span class="idea" data-nb-ref-number="43" id="idea43" data-nb-words="31" data-nb-chars="168">„To není pravda!“ řekl Briant. „A i&nbsp;kdyby tomu tak bylo, pak se&nbsp;tu&nbsp;jedná pouze o&nbsp;omyl, jehož jsem se&nbsp;dopustil, a&nbsp;nedovolím, aby mne proto Doniphan obviňoval z&nbsp;podvodu!“</span></p>
        <p class="chunk" data-nb-ref-number="45" id="chunk45" data-nb-words="10" data-nb-chars="65"><span class="idea" data-nb-ref-number="44" id="idea44" data-nb-words="10" data-nb-chars="65">„Opravdu…? Ty&nbsp;to&nbsp;nedovolíš?“ vysmíval se&nbsp;Doniphan a&nbsp;krčil rameny.</span></p>
        <p class="chunk" data-nb-ref-number="46" id="chunk46" data-nb-words="16" data-nb-chars="103"><span class="idea" data-nb-ref-number="45" id="idea45" data-nb-words="16" data-nb-chars="103">„Nikdy!“ odpověděl Briant, který se&nbsp;již neovládal. „Mohu ostatně dokázat, že&nbsp;jsem stál přesně na&nbsp;čáře.“</span></p>
        <p class="chunk" data-nb-ref-number="47" id="chunk47" data-nb-words="6" data-nb-chars="45"><span class="idea" data-nb-ref-number="46" id="idea46" data-nb-words="6" data-nb-chars="45">„Ano! Zajisté!“ potvrzovali Baxter a&nbsp;Service.</span></p>
        <p class="chunk" data-nb-ref-number="48" id="chunk48" data-nb-words="6" data-nb-chars="44"><span class="idea" data-nb-ref-number="47" id="idea47" data-nb-words="6" data-nb-chars="44">„Nikoliv! Nikoliv!“ odporovali Webb a&nbsp;Cross.</span></p>
        <p class="chunk" data-nb-ref-number="49" id="chunk49" data-nb-words="25" data-nb-chars="143"><span class="idea" data-nb-ref-number="48" id="idea48" data-nb-words="25" data-nb-chars="143">„Podívejte se&nbsp;sem na&nbsp;mé&nbsp;otisky střevíců v&nbsp;písku!“ pokračoval Briant, „a protože se&nbsp;Doniphan nemohl nijak mýlit, musím mu&nbsp;říci do&nbsp;očí, že&nbsp;lhal!“</span></p>
        <p class="chunk" data-nb-ref-number="50" id="chunk50" data-nb-words="35" data-nb-chars="207"><span class="idea" data-nb-ref-number="49" id="idea49" data-nb-words="35" data-nb-chars="207">„Lhal!“ odpověděl Doniphan a&nbsp;pomalu se&nbsp;blížil ke&nbsp;svým druhům. Webb a&nbsp;Cross se&nbsp;postavili za&nbsp;ním, aby jej podporovali, zatímco Service a&nbsp;Baxter se&nbsp;postavili vedle Brianta, kdyby se&nbsp;oba soupeři pustili do&nbsp;sebe.</span></p>
        <p class="chunk" data-nb-ref-number="51" id="chunk51" data-nb-words="17" data-nb-chars="105"><span class="idea" data-nb-ref-number="50" id="idea50" data-nb-words="17" data-nb-chars="105">Doniphan zaujal postoj boxera, odložil kabát, vyhrnul rukávy až&nbsp;k&nbsp;loktům a&nbsp;ovinul si&nbsp;kolem ruky kapesník.</span></p>
        <p class="chunk" data-nb-ref-number="52" id="chunk52" data-nb-words="20" data-nb-chars="129"><span class="idea" data-nb-ref-number="51" id="idea51" data-nb-words="20" data-nb-chars="129">Briant, jenž dosud zůstal chladnokrevný, stál nehnutě, nechtěl se&nbsp;bít se&nbsp;svým druhem, a&nbsp;dát tak špatný příklad ostatním chlapcům.</span></p>
        <p class="chunk" data-nb-ref-number="53" id="chunk53" data-nb-words="18" data-nb-chars="108"><span class="idea" data-nb-ref-number="52" id="idea52" data-nb-words="18" data-nb-chars="108">„Učinil jsi bezpráví, žes mne urazil, Doniphane,“ řekl, „a nyní tak činíš opět, když mne vyzýváš na&nbsp;souboj!“</span></p>
        <p class="chunk" data-nb-ref-number="54" id="chunk54" data-nb-words="17" data-nb-chars="126"><span class="idea" data-nb-ref-number="53" id="idea53" data-nb-words="17" data-nb-chars="126">„Skutečně,“ odvětil Doniphan pohrdavým hlasem, „činíme vždy bezpráví, když vyzýváme ty, kdo na&nbsp;vyzvání nedovedou dát odpověď.“</span></p>
        <p class="chunk" data-nb-ref-number="55" id="chunk55" data-nb-words="14" data-nb-chars="85"><span class="idea" data-nb-ref-number="54" id="idea54" data-nb-words="14" data-nb-chars="85">„Neodpovídám-li na&nbsp;ně,“ odvětil Briant, „je to&nbsp;jen proto, že&nbsp;to&nbsp;neuznávám za&nbsp;vhodné.“</span></p>
        <p class="chunk" data-nb-ref-number="56" id="chunk56" data-nb-words="9" data-nb-chars="62"><span class="idea" data-nb-ref-number="55" id="idea55" data-nb-words="9" data-nb-chars="62">„Neodpovídáš-li,“ řekl Doniphan, „je to&nbsp;proto, že&nbsp;máš strach!“</span></p>
        <p class="chunk" data-nb-ref-number="57" id="chunk57" data-nb-words="2" data-nb-chars="15"><span class="idea" data-nb-ref-number="56" id="idea56" data-nb-words="2" data-nb-chars="15">„Strach…! Já…!“</span></p>
        <p class="chunk" data-nb-ref-number="58" id="chunk58" data-nb-words="3" data-nb-chars="23"><span class="idea" data-nb-ref-number="57" id="idea57" data-nb-words="3" data-nb-chars="23">„Protože jsi zbabělec!“</span></p>
        <p class="chunk" data-nb-ref-number="59" id="chunk59" data-nb-words="18" data-nb-chars="111"><span class="idea" data-nb-ref-number="58" id="idea58" data-nb-words="18" data-nb-chars="111">Briant vykročil s&nbsp;připravenýma rukama proti Doniphanovi a&nbsp;oba sokové, připraveni k&nbsp;boji, si&nbsp;stáli tváří v&nbsp;tvář.</span></p>
        <p class="chunk" data-nb-ref-number="60" id="chunk60" data-nb-words="32" data-nb-chars="214"><span class="idea" data-nb-ref-number="59" id="idea59" data-nb-words="32" data-nb-chars="214">U&nbsp;Angličanů i&nbsp;v&nbsp;samotných ústavech tvořil box, abychom tak řekli, část výchovy. Bylo zjištěno, že&nbsp;chlapci, obratní v&nbsp;tomto počínání, se&nbsp;vyznačovali jakousi něžností a&nbsp;trpělivostí vůči jiným a&nbsp;nevyhledávali potyčky.</span></p>
        <p class="chunk" data-nb-ref-number="61" id="chunk61" data-nb-words="48" data-nb-chars="291"><span class="idea" data-nb-ref-number="60" id="idea60" data-nb-words="48" data-nb-chars="291">Briant, jenž jako Francouz nikdy neměl zálibu v&nbsp;této výměně ran pěstí, které vždy mířily na&nbsp;obličej protivníka, by&nbsp;zde jistě podlehl, protože jeho sok byl právem pokládán za&nbsp;výborného boxera, ačkoliv byli oba téhož věku, byli stejně vysocí a&nbsp;také tělesnou silou by&nbsp;se&nbsp;jeden druhému vyrovnal.</span></p>
        <p class="chunk" data-nb-ref-number="62" id="chunk62" data-nb-words="24" data-nb-chars="148"><span class="idea" data-nb-ref-number="61" id="idea61" data-nb-words="24" data-nb-chars="148">Právě měl zápas začít a&nbsp;mělo dojít k&nbsp;prvnímu výpadu, když si&nbsp;Gordon, jemuž byl případ oznámen Dolem, pospíšil, aby vstoupil mezi bojechtivé chlapce.</span></p>
        <p class="chunk" data-nb-ref-number="63" id="chunk63" data-nb-words="3" data-nb-chars="31"><span class="idea" data-nb-ref-number="62" id="idea62" data-nb-words="3" data-nb-chars="31">„Briante…! Doniphane…!“ zvolal.</span></p>
        <p class="chunk" data-nb-ref-number="64" id="chunk64" data-nb-words="6" data-nb-chars="37"><span class="idea" data-nb-ref-number="63" id="idea63" data-nb-words="6" data-nb-chars="37">„Řekl, že&nbsp;jsem lhář…!“ řekl Doniphan.</span></p>
        <p class="chunk" data-nb-ref-number="65" id="chunk65" data-nb-words="11" data-nb-chars="69"><span class="idea" data-nb-ref-number="64" id="idea64" data-nb-words="11" data-nb-chars="69">„Když mne vinil z&nbsp;podvodu a&nbsp;označil mne zbabělcem!“ odpověděl Briant.</span></p>
        <p class="chunk" data-nb-ref-number="66" id="chunk66" data-nb-words="23" data-nb-chars="157"><span class="idea" data-nb-ref-number="65" id="idea65" data-nb-words="23" data-nb-chars="157">Hned se&nbsp;všichni shlukli kolem Gordona, zatímco oba soupeři, Briant se&nbsp;zkříženýma rukama a&nbsp;Doniphan neustále v&nbsp;postoji boxera, ustoupili několik kroků dozadu.</span></p>
        <p class="chunk" data-nb-ref-number="67" id="chunk67" data-nb-words="17" data-nb-chars="112"><span class="idea" data-nb-ref-number="66" id="idea66" data-nb-words="17" data-nb-chars="112">„Doniphane,“ začal Gordon vážným hlasem, „znám Brianta! On&nbsp;jistě nevyhledával hádku! Tys k&nbsp;ní&nbsp;dal jistě podnět!“</span></p>
        <p class="chunk" data-nb-ref-number="68" id="chunk68" data-nb-words="16" data-nb-chars="106"><span class="idea" data-nb-ref-number="67" id="idea67" data-nb-words="16" data-nb-chars="106">„Ovšem, Gordone,“ odpověděl Doniphan, „z toho tě&nbsp;opět poznávám. Vždy jsi připraven postavit se&nbsp;proti mně.“</span></p>
        <p class="chunk" data-nb-ref-number="69" id="chunk69" data-nb-words="10" data-nb-chars="63"><span class="idea" data-nb-ref-number="68" id="idea68" data-nb-words="10" data-nb-chars="63">„Ano. Avšak jen tehdy, když si&nbsp;to&nbsp;zasloužíš!“ odpověděl Gordon.</span></p>
        <p class="chunk" data-nb-ref-number="70" id="chunk70" data-nb-words="21" data-nb-chars="137"><span class="idea" data-nb-ref-number="69" id="idea69" data-nb-words="21" data-nb-chars="137">„Buďsi!“ zvolal Doniphan. „Ať je&nbsp;bezpráví na&nbsp;mé, nebo na&nbsp;Briantově straně, on&nbsp;zůstane zbabělcem, jestli se&nbsp;mnou ihned nepodstoupí zápas!“</span></p>
        <p class="chunk" data-nb-ref-number="71" id="chunk71" data-nb-words="42" data-nb-chars="264"><span class="idea" data-nb-ref-number="70" id="idea70" data-nb-words="42" data-nb-chars="264">„A ty, Doniphane,“ řekl Gordon, „jsi nezvedený chlapec, který dává svým kamarádům špatný příklad. Jakže, ve&nbsp;smutném postavení, v&nbsp;němž se&nbsp;nacházíme, chce ještě někdo z&nbsp;nás rozsévat sémě nesváru? To&nbsp;přestává všechno, pro blaho všech musíš své choutky držet na&nbsp;uzdě!“</span></p>
        <p class="chunk" data-nb-ref-number="72" id="chunk72" data-nb-words="8" data-nb-chars="63"><span class="idea" data-nb-ref-number="71" id="idea71" data-nb-words="8" data-nb-chars="63">„Briante, poděkuj Gordonovi!“ zvolal Doniphan. „A nyní, pozor!“</span></p>
        <p class="chunk" data-nb-ref-number="73" id="chunk73" data-nb-words="47" data-nb-chars="291"><span class="idea" data-nb-ref-number="72" id="idea72" data-nb-words="47" data-nb-chars="291">„Ne, nikdy!“ velel Gordon. „Já, jako váš velitel, vám zakazuji každý násilný výstup mezi sebou! Ty, Briante, vrať se&nbsp;do&nbsp;French Cavern! Ty&nbsp;pak, Doniphane, jdi si&nbsp;zchladit svůj hněv kam chceš, neukazuj se&nbsp;tu&nbsp;však dříve, dokud nezjistíš, žes jednal nesprávně. Učinil jsem pouze svou povinnost!“</span></p>
        <p class="chunk" data-nb-ref-number="74" id="chunk74" data-nb-words="14" data-nb-chars="109"><span class="idea" data-nb-ref-number="73" id="idea73" data-nb-words="14" data-nb-chars="109">„Ano…! Zcela správně…!“ volali ostatní, kromě Webba, Wilcoxe a&nbsp;Crosse. „Hurrrá Gordonovi…! Hurrrá Briantovi!“</span></p>
        <p class="chunk" data-nb-ref-number="75" id="chunk75" data-nb-words="65" data-nb-chars="406"><span class="idea" data-nb-ref-number="74" id="idea74" data-nb-words="65" data-nb-chars="406">Vůči této převládající jednomyslnosti nezbývalo než uposlechnout. Briant odešel do&nbsp;haly, a&nbsp;pozdě večer, když už&nbsp;chtěli jít spát, se&nbsp;vrátil Doniphan, aniž by&nbsp;na&nbsp;sobě dal znát nějaké rozčilení. Bylo však možné pozorovat, že&nbsp;v&nbsp;sobě tajil hněv, že&nbsp;jeho nepřátelství proti Briantovi jen vzrostlo a&nbsp;že&nbsp;nikdy nezapomene na&nbsp;lekci, kterou mu&nbsp;dal Gordon. Ostatně každý pokus smíření, o&nbsp;které Gordon usiloval, odmítl.</span></p>
        <p class="chunk" data-nb-ref-number="76" id="chunk76" data-nb-words="41" data-nb-chars="249"><span class="idea" data-nb-ref-number="75" id="idea75" data-nb-words="41" data-nb-chars="249">Tento rozpor, kterým byl porušen mír malé osady, byl velice politováníhodný. Doniphan měl na&nbsp;své straně Wilcoxe, Crosse a&nbsp;Webba, kteří úplně podléhali jeho vlivu a&nbsp;vždy a&nbsp;všude mu&nbsp;dávali za&nbsp;pravdu. Nebylo snad možné obávat se&nbsp;nějaké příští roztržky?</span></p>
        <p class="chunk" data-nb-ref-number="77" id="chunk77" data-nb-words="33" data-nb-chars="174"><span class="idea" data-nb-ref-number="76" id="idea76" data-nb-words="33" data-nb-chars="174">Od&nbsp;toho dne se&nbsp;však o&nbsp;tom již ani nemluvilo. Nikdo se&nbsp;ani nezmínil o&nbsp;tom, co&nbsp;se&nbsp;přihodilo mezi oběma soky, a&nbsp;bylo pokračováno v&nbsp;obvyklých pracích a&nbsp;přípravách na&nbsp;příští zimu.</span></p>
        <p class="chunk" data-nb-ref-number="78" id="chunk78" data-nb-words="47" data-nb-chars="267"><span class="idea" data-nb-ref-number="77" id="idea77" data-nb-words="47" data-nb-chars="267">Zima nedala na&nbsp;sebe dlouho čekat. Již v&nbsp;prvních dnech měsíce května bylo chladno tak citelné, že&nbsp;Gordon rozkázal, aby bylo zatopeno v&nbsp;kamnech v&nbsp;hale a&nbsp;přikládáno dnem i&nbsp;nocí. Brzy bylo nutné zahřát i&nbsp;stáj v&nbsp;ohradě a&nbsp;kurníky, úkol, jenž připadl Servicemu a&nbsp;Garnettovi.</span></p>
        <p class="chunk" data-nb-ref-number="79" id="chunk79" data-nb-words="39" data-nb-chars="242"><span class="idea" data-nb-ref-number="78" id="idea78" data-nb-words="39" data-nb-chars="242">V&nbsp;té&nbsp;době se&nbsp;někteří tažní ptáci již chystali v&nbsp;hejnech k&nbsp;odletu. Do&nbsp;kterých krajin asi odlétali? Zajisté do&nbsp;severnějších krajin Tichého oceánu nebo na&nbsp;americkou pevninu, kde by&nbsp;našli příznivější podnebí, než jaké panovalo na&nbsp;Chairman Island.</span></p>
        <p class="chunk" data-nb-ref-number="80" id="chunk80" data-nb-words="94" data-nb-chars="614"><span class="idea" data-nb-ref-number="79" id="idea79" data-nb-words="94" data-nb-chars="614">Mezi tímto ptactvem byly v&nbsp;první řadě vlaštovky, tito podivuhodní stěhovaví ptáci, kteří rychle přelétají největší vzdálenosti. Protože Briant měl neustále na&nbsp;mysli myšlenku návratu do&nbsp;vlasti, chtěl využít odletu těchto ptáků, aby oznámil stav trosečníků ze&nbsp;Seagullu. Nic nebylo snazšího než chytit několik tuctů vlaštovek domácího druhu, neboť hnízdily i&nbsp;v&nbsp;samotném vnitřku zásobárny. Na&nbsp;krk jim přivázali malý plátěný váček s&nbsp;lístkem, na&nbsp;němž bylo napsáno, ve&nbsp;které asi části Tichého oceánu by&nbsp;mohl být nalezen Chairman Island, s&nbsp;prosbou, aby o&nbsp;tom byla podána zpráva do&nbsp;Aucklandu, hlavního města Nového Zélandu.</span></p>
        <p class="chunk" data-nb-ref-number="81" id="chunk81" data-nb-words="22" data-nb-chars="150"><span class="idea" data-nb-ref-number="80" id="idea80" data-nb-words="22" data-nb-chars="150">Pak byly vlaštovky vypuštěny, a&nbsp;až&nbsp;do&nbsp;srdce pohnuti provázeli je&nbsp;mladí osadníci vroucím: „Na shledanou!“ ve&nbsp;chvíli, kdy mizely severovýchodním směrem.</span></p>
        <p class="chunk" data-nb-ref-number="82" id="chunk82" data-nb-words="29" data-nb-chars="175"><span class="idea" data-nb-ref-number="81" id="idea81" data-nb-words="29" data-nb-chars="175">Byla to&nbsp;dost skrovná vyhlídka na&nbsp;záchranu, avšak jakkoliv bylo málo pravděpodobné, že&nbsp;by&nbsp;se&nbsp;některý z&nbsp;těchto lístků dostal do&nbsp;pravých rukou, udělal Briant dobře, že&nbsp;to&nbsp;zkusil.</span></p>
        <p class="chunk" data-nb-ref-number="83" id="chunk83" data-nb-words="56" data-nb-chars="330"><span class="idea" data-nb-ref-number="82" id="idea82" data-nb-words="56" data-nb-chars="330">Dne 25. května napadl první sníh, tedy o&nbsp;několik dní dříve než minulý rok. Nedalo se&nbsp;z&nbsp;toho soudit, že&nbsp;zima měla být tuhá? Alespoň se&nbsp;toho bylo co&nbsp;obávat. Bohudíky teplo, světlo, potraviny měli ve&nbsp;French Cavern zajištěny na&nbsp;dlouhé měsíce, nepočítaje značnou kořist ze&nbsp;South Moor, odkud zvěř ráda přicházela ke&nbsp;břehům řeky Zealand.</span></p>
        <p class="chunk" data-nb-ref-number="84" id="chunk84" data-nb-words="18" data-nb-chars="117"><span class="idea" data-nb-ref-number="83" id="idea83" data-nb-words="18" data-nb-chars="117">Několik týdnů byly již teplé oděvy rozděleny a&nbsp;Gordon dohlížel na&nbsp;to, aby byly přesně zachovávány zdravotní předpisy.</span></p>
        <p class="chunk" data-nb-ref-number="85" id="chunk85" data-nb-words="32" data-nb-chars="194"><span class="idea" data-nb-ref-number="84" id="idea84" data-nb-words="32" data-nb-chars="194">V&nbsp;poslední době bylo ve&nbsp;French Cavern až&nbsp;příliš živo, ovšem potajmu, a&nbsp;mladé hlasy kuly plány. Skutečně, rok, pro který byl Gordon jmenován velitelem Chairman Island, měl dne 10. června skončit.</span></p>
        <p class="chunk" data-nb-ref-number="86" id="chunk86" data-nb-words="44" data-nb-chars="291"><span class="idea" data-nb-ref-number="85" id="idea85" data-nb-words="44" data-nb-chars="291">Proto ono umlouvání, tajné schůzky, dokonce bylo možné říci intriky, které tento malý svět udržovaly ve&nbsp;stálém napětí. Gordon, jak víme, chtěl zůstat úplně nestranný. Brianta pak, jako rozeného Francouze, ani ve&nbsp;snu nenapadlo, aby převzal vedení osady chlapců, kde byli Angličané ve&nbsp;většině.</span></p>
        <p class="chunk" data-nb-ref-number="87" id="chunk87" data-nb-words="46" data-nb-chars="272"><span class="idea" data-nb-ref-number="86" id="idea86" data-nb-words="46" data-nb-chars="272">Kdo však, nedávaje to&nbsp;na&nbsp;sobě ani v&nbsp;nejmenším znát, se&nbsp;nejvíce staral o&nbsp;volbu, byl Doniphan. Je&nbsp;pravda, že&nbsp;pro svůj neobyčejný rozum a&nbsp;rozhled, odvahu, o&nbsp;níž nikdo nepochyboval, by&nbsp;měl největší naději, kdyby neměl tak pyšnou povahu, pánovitého ducha a&nbsp;tak závistivé srdce.</span></p>
        <p class="chunk" data-nb-ref-number="88" id="chunk88" data-nb-words="69" data-nb-chars="437"><span class="idea" data-nb-ref-number="87" id="idea87" data-nb-words="69" data-nb-chars="437">Avšak buď že&nbsp;byl přesvědčen, že&nbsp;se&nbsp;stane Gordonovým nástupcem, nebo že&nbsp;byl tak pyšný, že&nbsp;se&nbsp;nechtěl doprošovat hlasů, držel se&nbsp;stranou. Avšak co&nbsp;on&nbsp;nedělal otevřeně, činili za&nbsp;něj jeho přátelé. Wilcox, Cross a&nbsp;Webb přemlouvali potají své druhy, aby dali svůj hlas Doniphanovi – obzvláště měli namířeno na&nbsp;nejmladší, na&nbsp;jejichž podpoře záleželo. Protože žádné jiné jméno nebylo vyslovováno, mohl Doniphan pokládat své zvolení již zajisté.</span></p>
        <p class="chunk" data-nb-ref-number="89" id="chunk89" data-nb-words="5" data-nb-chars="27"><span class="idea" data-nb-ref-number="88" id="idea88" data-nb-words="5" data-nb-chars="27">Dostavil se&nbsp;den 10. června.</span></p>
        <p class="chunk" data-nb-ref-number="90" id="chunk90" data-nb-words="53" data-nb-chars="321"><span class="idea" data-nb-ref-number="89" id="idea89" data-nb-words="53" data-nb-chars="321">Odpoledne bylo přikročeno k&nbsp;volbě. Každý měl napsat na&nbsp;lístek jméno toho, koho chtěl volit za&nbsp;velitele. Většina byla rozhodnuta. Protože osada měla čtrnáct členů – Moko, jako černoch, neměl volební právo a&nbsp;také se&nbsp;o&nbsp;ně&nbsp;neucházel – tedy jeden hlas přes sedm, soustředěných na&nbsp;totéž jméno, by&nbsp;rozhodl volbu nového velitele.</span></p>
        <p class="chunk" data-nb-ref-number="91" id="chunk91" data-nb-words="24" data-nb-chars="157"><span class="idea" data-nb-ref-number="90" id="idea90" data-nb-words="24" data-nb-chars="157">Volba byla zahájena ve&nbsp;dvě hodiny za&nbsp;předsednictví Gordona a&nbsp;byla provedena s&nbsp;vážností, jakou anglosaský národ dával najevo při všech jednáních tohoto druhu.</span></p>
        <p class="chunk" data-nb-ref-number="92" id="chunk92" data-nb-words="9" data-nb-chars="70"><span class="idea" data-nb-ref-number="91" id="idea91" data-nb-words="9" data-nb-chars="70">Když byly hlasovací lístky otevřeny, byl zjištěn následující výsledek:</span></p>
        <p class="chunk" data-nb-ref-number="93" id="chunk93" data-nb-words="12" data-nb-chars="57"><span class="idea" data-nb-ref-number="92" id="idea92" data-nb-words="4" data-nb-chars="18">Briant – osm hlasů<br></span>
          <span class="idea" data-nb-ref-number="93" id="idea93" data-nb-words="4" data-nb-chars="20">Doniphan – tři hlasy<br></span>
          <span class="idea" data-nb-ref-number="94" id="idea94" data-nb-words="4" data-nb-chars="19">Gordon – jeden hlas</span>
        </p>
        <p class="chunk" data-nb-ref-number="94" id="chunk94" data-nb-words="12" data-nb-chars="81"><span class="idea" data-nb-ref-number="95" id="idea95" data-nb-words="12" data-nb-chars="81">Ani Gordon, ani Doniphan se&nbsp;nechtěli účastnit volby. Briant hlasoval pro Gordona.</span></p>
        <p class="chunk" data-nb-ref-number="95" id="chunk95" data-nb-words="16" data-nb-chars="110"><span class="idea" data-nb-ref-number="96" id="idea96" data-nb-words="16" data-nb-chars="110">Když byl ohlášen tento výsledek, nemohl Doniphan zatajit své zklamání ani hluboké pohnutí, které jím cloumalo.</span></p>
        <p class="chunk" data-nb-ref-number="96" id="chunk96" data-nb-words="31" data-nb-chars="205"><span class="idea" data-nb-ref-number="97" id="idea97" data-nb-words="31" data-nb-chars="205">Briant, velice překvapený, že&nbsp;dostal takovou většinu hlasů, se&nbsp;chtěl nejdříve své hodnosti vzdát. Avšak vtom mu&nbsp;nepochybně probleskla hlavou jiná myšlenka, neboť se&nbsp;podíval na&nbsp;svého bratra Jacquese a&nbsp;řekl:</span></p>
        <p class="chunk" data-nb-ref-number="97" id="chunk97" data-nb-words="6" data-nb-chars="44"><span class="idea" data-nb-ref-number="98" id="idea98" data-nb-words="6" data-nb-chars="44">„Děkuji vám, drazí přátelé, volbu přijímám!“</span></p>
        <p class="chunk" data-nb-ref-number="98" id="chunk98" data-nb-words="14" data-nb-chars="82"><span class="idea" data-nb-ref-number="99" id="idea99" data-nb-words="14" data-nb-chars="82">Od&nbsp;toho dne byl Briant na&nbsp;jeden rok velitelem mladých osadníků na&nbsp;Chairman Island.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dva_roky_prazdnin_01.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>