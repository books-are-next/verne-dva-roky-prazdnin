---
title: Předmluva
---

Dost už robinzonů udržovalo v napětí zvědavost našich mladých čtenářů. Daniel Defoe pak ve svém nesmrtelném Robinsonu Crusoeovi uvedl na jeviště jediného člověka, Wyss ve svém Švýcarském robinzonu rodinu, Cooper v Crateru společnost s jejími četnými živly. V Tajuplném ostrově jsem vylíčil vědce, vydané útrapám takové situace. Vymyšlen byl ještě Robinson dvanáctiletý, Robinson ledovců, Robinson dívčí atd. Jakkoliv existuje nekonečný počet románů tvořících kruh robinzonů, zdálo se mi, aby byl úplný, že jen zbývalo ještě ukázat skupinu osmi až třináctiletých dětí, opuštěných na ostrově, zápasících o život uprostřed vášní vzbuzených růzností národnosti – zkrátka celý ústav robinzonů.

Z druhé strany ve svém Patnáctiletém kapitánovi jsem se pokusil ukázat, co zmohou statečnost a rozvaha dítěte, vydaného nebezpečím a nesnázím zodpovědnosti daleko přesahujícím jeho věk.

Pokládal jsem tedy za vhodné, jestliže poučení obsažené v té knize bylo pro všechny prospěšné, že zasluhovala být doplněna.

Za tímto dvojím účelem bylo napsáno toto nové dílo.

  

> _Jules Verne_
