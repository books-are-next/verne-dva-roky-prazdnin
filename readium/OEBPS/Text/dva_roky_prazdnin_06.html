<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="e-booknadpis">I. KAPITOLA</h2>

<p class="e-bookprozatextuprostredtucne">Bouře – Zbloudilý škuner – Čtyři chlapci
na palubě <span class="e-bookdejapoznamkychar">Seagulla –</span> Přední plachta
roztrhána – Návštěva útrob jachty – Napůl zardoušený plavčík – Vlna na zádi –
Vidina země ranními mlhami – Bradlo</p>

<p class="e-booktirazacitacetext">V noci 9. března 1860 splývala
mračna natolik s oceánem, že zrak pronikal sotva na několik sáhů.</p>

<p class="e-bookprozatext">Na tomto rozbouřeném oceánu, jehož vlny se tříštily v matném
svitu, se hnala lehká loď téměř bez plachtoví.</p>

<p class="e-bookprozatext">Byla to jachta o výtlaku sto tun – škuner – označení,
jaké dávali v Anglii a Americe goeletám<a title="" href="../Text/dva_roky_prazdnin_93.html#_ftn1" class="pcalibre pcalibre1" id="_ftnref1"><span class="msofootnotereference"><span class="calibre13"><span class="msofootnotereference"><span class="calibre14">[1]</span></span></span></span></a>.</p>

<p class="e-bookprozatext">Tento škuner se nazýval <span class="e-bookdejapoznamkychar">Seagull</span><a title="" href="../Text/dva_roky_prazdnin_93.html#_ftn2" class="pcalibre pcalibre1" id="_ftnref2"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[2]</span></span></span></i></span></a><span class="e-bookdejapoznamkychar">,</span> ale marně bychom se snažili přečíst toto
jméno na jeho desce na zádi, protože ji jakási náhoda – úder vln nebo srážka –
z části odtrhla od kormy<a title="" href="../Text/dva_roky_prazdnin_93.html#_ftn3" class="pcalibre pcalibre1" id="_ftnref3"><span class="msofootnotereference"><span class="calibre13"><span class="msofootnotereference"><span class="calibre14">[3]</span></span></span></span></a>.</p>

<p class="e-bookprozatext">Bylo jedenáct hodin v noci. V těchto zeměpisných
šířkách byly na začátku měsíce března noci ještě krátké. Před pátou hodinou
ranní se objevovaly první denní záblesky. Ale byla by nebezpečí, která
ohrožovala <span class="e-bookdejapoznamkychar">Seagulla</span>, menší, kdyby
prostor osvětlovalo slunce? Nebyla křehká loď stále vydána napospas vlnám?
Zajisté, jedině zmírnění přívalu vln a utišení vichru mohla zachránit loď od
nejhroznějšího ztroskotání – od ztroskotání na širém oceánu, daleko od jakékoliv
pevniny, na níž by ti, kteří zůstali naživu, snad mohli najít spásu!</p>

<p class="e-bookprozatext"><span class="calibre16">Na zádi <span class="e-bookdejapoznamkychar">Seagulla</span> stáli u kormidelního kola tři
chlapci, jeden ve věku čtrnácti roků, druzí dva třináctiletí, a kromě nich
dvanáctiletý plavčík, původem černoch. Zde napínali všechny své síly, aby se vyrovnali
přívalům, které hrozily vrhnout jachtu na bok. Byla to těžká práce, protože
kolo, které se i přes jejich námahu točilo, mohlo jimi mrštit přes zábradlí
lodi. Krátce před půlnocí udeřilo takové množství vody na bok jachty, že jen
zázrakem neztratila své kormidlo.</span></p>

<p class="e-bookprozatext">Chlapci, kteří byli přívalem povaleni, byli přesto
schopni, aby se hned zdvihli.</p>

<p class="e-bookprozatext">„Slouží ještě kormidlo, Briante?“ zeptal se jeden z nich.</p>

<p class="e-bookprozatext">„Ano, Gordone,“ odpověděl Briant, který se postavil na
své místo, zachovávaje veškerou chladnokrevnost.</p>

<p class="e-bookprozatext">Pak se obrátil k třetímu a dodal:</p>

<p class="e-bookprozatext">„Držme se statečně, Doniphane, a neztrácejme odvahu…!
Jsou tu ještě jiní, které máme zachránit.“</p>

<p class="e-bookprozatext">Těchto několik slov bylo promluveno anglicky, ačkoliv
přízvuk ukazoval na Briantův francouzský původ.</p>

<p class="e-bookprozatext">Briant se obrátil k plavčíkovi:</p>

<p class="e-bookprozatext">„Nejsi zraněn, Moko?“</p>

<p class="e-bookprozatext">„Ne, pane Briante,“ odpověděl plavčík. „Především se
snažme vést jachtu proti vlnám, jinak se ocitneme v nebezpečí, že se potopíme!“</p>

<p class="e-bookprozatext">V tu chvíli se rychle otevřely dveře krytého
schodiště, které vedlo do salonu škuneru. Ve výši paluby se ukázaly dvě malé
hlavy a zároveň hlava psa, jehož štěkot byl slyšet.</p>

<p class="e-bookprozatext">„Briante…! Briante…!“ zavolal devítiletý chlapec. „Co
se to nyní děje?“</p>

<p class="e-bookprozatext">„Nic, Iversone, nic!“ odpověděl Briant. „Hleď s Dolem
rychle odejít, a to okamžitě!“</p>

<p class="e-bookprozatext">„My máme moc velký strach!“ řekl druhý chlapec, který
byl o něco mladší.</p>

<p class="e-bookprozatext">„A ostatní…?“ zeptal se Doniphan.</p>

<p class="e-bookprozatext">„Ostatní rovněž!“ odvětil Dole.</p>

<p class="e-bookprozatext">„Nuže, vzdalte se!“ velel Briant. „Zavřete se, ukryjte
se pod své pokrývky, zavřete oči a nebudete mít strach! Nehrozí žádné nebezpečí!“</p>

<p class="e-bookprozatext">„Pozor…! Opět vlna!“ zvolal Moko.</p>

<p class="e-bookprozatext">Strašná rána udeřila do zádi jachty. Tentokrát se vlny
naštěstí nepřevalily, neboť kdyby voda vnikla dovnitř dveřmi schodiště, nemohla
by se jachta, příliš zatížená, zdvihnout na hřeben vlny.</p>

<p class="e-bookprozatext">„Ustupte!“ zvolal Gordon. „Ustupte, nebo si s vámi
promluvím!“</p>

<p class="e-bookprozatext">„Nuže, ustupte, maličcí!“ připojil Briant
přívětivějším hlasem.</p>

<p class="e-bookprozatext">Obě hlavy zmizely v té chvíli, kdy jiný chlapec, jenž
se objevil na zábradlí schodiště, řekl:</p>

<p class="e-bookprozatext">„Nepotřebuješ nás, Briante?“</p>

<p class="e-bookprozatext">„Nikoliv, Baxtere,“ odvětil Briant. „Cross, Webb,
Service, Wilcox a ty zůstaňte u malých! My čtyři to zvládneme!“</p>

<p class="e-bookprozatext">Baxter zavřel zevnitř dveře.</p>

<p class="e-bookprozatext">Copak byly skutečně jen děti na tomto škuneru hnaném
uragánem? – Ano, nikdo jiný, jen děti! – A kolik jich bylo na lodi? – Patnáct,
včetně Gordona, Brianta, Doniphana a plavčíka. – Za jakých okolností vstoupili
na loď? – To se brzy dozvíme.</p>

<p class="e-bookprozatext">A žádný muž nebyl na jachtě? Žádný kapitán, který by
jí velel? Žádný námořník, jenž by ji ovládal svýma rukama? Žádný kormidelník,
který by ji řídil uprostřed této bouře? – Nikoliv…! Žádný!</p>

<p class="e-bookprozatext">Rovněž nikdo na lodi by nemohl říci přesně, na kterém
místě tohoto oceánu se <span class="e-bookdejapoznamkychar">Seagull</span>
nacházel… A kterého oceánu? Největšího ze všech! Tichého oceánu, který se
prostíral v šíři dvou tisíc mil od australského a novozélandského pobřeží až k pobřeží
Jižní Ameriky.</p>

<p class="e-bookprozatext">Jak se to všechno stalo? Zmizelo mužstvo škuneru při
nějaké pohromě? Unesli je malajští piráti a zanechali na lodi jenom mladé cestovatele,
odkázané samy na sebe, z nichž nejstaršímu bylo sotva čtrnáct roků? Loď o výtlaku
sto tun potřebovala nejméně kapitána, kormidelníka a pět nebo šest mužů, a z tohoto
k řízení nevyhnutelného počtu zbýval jediný plavčík! A pak, odkud připlouval
tento škuner, od které části australského pobřeží, nebo ze kterého souostroví
oceánu? A jak již dlouho a za jakým účelem? Na tyto otázky, které by nezapomněl
položit žádný kapitán, kdyby <span class="e-bookdejapoznamkychar">Seagulla</span>
potkal v této odlehlé části Tichého oceánu, by nepochybně dovedly tyto děti
odpovědět. Nebyla však vidět žádná loď, žádná z těch transatlantských lodí,
jejichž cesty se křižovaly na hladině oceánu, ani žádné z kupeckých plavidel,
parních nebo plachetních, které obyvatelé Evropy a Ameriky posílali ve stech do
přístavů Tichého oceánu. A i kdyby některá z těchto lodí, tak mocná svými
přístroji nebo plachetní soustavou, plula v těchto končinách, nemohla by, zcela
zaměstnána bojem s bouří, připlout na pomoc jachtě, kterou oceán zmítal jako
míčem.</p>

<p class="e-bookprozatext">Zatím Briant a jeho kamarádi se snažili o to, aby se
škuner nepoložil na bok, buď na jeden, nebo na druhý.</p>

<p class="e-bookprozatext">„Co budeme dělat…?“ řekl konečně Doniphan.</p>

<p class="e-bookprozatext">„Všechno, co je možné, abychom se s boží pomocí
zachránili!“ odpověděl Briant.</p>

<p class="e-bookprozatext">To řekl tento chlapec ve chvíli, kdy by si i nejenergičtější
muž sotva mohl uchovat nějakou naději.</p>

<p class="e-bookprozatext">Skutečně, bouře znásobila svou prudkost. Vichr fičel
jako blesk, jak říkávali námořníci, a tento výraz byl zcela případný, neboť
rány do <span class="e-bookdejapoznamkychar">Seagulla</span> se podobaly ranám
blesku. Ostatně již osmačtyřicet hodin byla loď odzbrojena – její veliký stěžeň
byl zlomený čtyři stopy nad palubou a nebylo možné napnout velkou plachtu,
pomocí níž by mohla být bezpečně řízena. Zadní plachta, zbavená vrchního ráhna,
se držela ještě dobře, ale bylo již možné předvídat okamžik, kdy odtržena od
krajových provazů by spadla na palubu. Na přídi se třepetaly cáry malé plachty,
třaskajíce jako rány z pušek. Z celého plachtoví zbývala již jen zadní plachta,
které hrozilo roztrhnutí, a chlapci neměli sílu potřebnou ke stažení posledního
svlaku, aby se tím zmenšila její plocha. V této úpravě by se nemohl škuner již
udržet v proudu větru, vlny by jej položily napříč, vítr převrátil, ponořil by
se a jeho posádka by zmizela s ním v hlubinách.</p>

<p class="e-bookprozatext">Dosud se neukázal žádný ostrov na širém oceánu a žádná
pevnina na východě! Nechat se vrhnout na pobřeží by byl hrozný způsob, ale
přesto by se tito chlapci před ním nezastavili a zvolili by ho raději, než aby
snášeli hrůzy nekonečného oceánu. Pobřeží, ať je jakékoliv, se svými
prohlubněmi, se svými bradly, o něž burácejí děsné nárazy vichru, pobřeží, do
jejichž výběžků bez ustání hřmí, o tomto pobřeží se domnívali, že by bylo jejich
spásou, že by jí byla pevná země místo tohoto oceánu, jenž byl připraven
rozevřít se pod jejich nohama.</p>

<p class="e-bookprozatext">A tak se snažili spatřit nějaké světlo nebo oheň, k němuž
by zamířili svou přídí.</p>

<p class="e-bookprozatext">Žádný paprsek se však neukazoval v této hluboké noci!
Tu náhle, asi v jednu hodinu po půlnoci, strašný praskot přehlušil fičení
větru.</p>

<p class="e-bookprozatext">„Stěžeň zadní plachty je zlomený!“ vykřikl Doniphan.</p>

<p class="e-bookprozatext">„Nikoliv!“ odpověděl plavčík, „to je plachta, která se
odtrhla od krajových provazů!“</p>

<p class="e-bookprozatext">„Je nutné se jí zbavit,“ řekl Briant. „Gordone, zůstaň
u kormidla s Doniphanem, a ty, Moko, pojď se mnou!“</p>

<p class="e-bookprozatext"><span class="calibre17">Měl-li Moko jako
plavčík nějaké námořnické vědomosti, nechyběly také vůbec Briantovi, protože
již probrázdil Atlantský i Tichý oceán,</span> připlouvaje z Evropy do
Tichomoří, seznámil se poněkud s řízením lodi. To nám vysvětluje, proč ostatní
chlapci, kteří ničemu nerozuměli, uznali za vhodné svěřit Mokovi a jemu starost
o řízení škuneru.</p>

<p class="e-bookprozatext">Během okamžiku se dostali Briant a plavčík statečně na
záď jachty. Pokud nechtěli, aby loď byla povalena na bok, bylo nutné za každou
cenu zbavit se zadní plachty, která se na spodní části nadula jako ohromný
pytel a tím uváděla škuner do kymácivého pohybu, až se palubou dotýkal hřebenů
vln. V tom případě by se již nemohl zdvihnout, jedině že by byl uťat stěžeň
zadní plachty u paty, když by napřed byly rozlomeny kovové obruče, které jej
svíraly. Ale jak to měli tito chlapci provést?</p>

<p class="e-bookprozatext">Za takových tristních okolností projevili Briant a Moko
neobyčejnou obratnost. Pevně odhodláni zachovat co nejvíce plachtoví, aby
udrželi <span class="e-bookdejapoznamkychar">Seagulla</span> po větru, pokud by
trvala bouře, pokusili se s úspěchem uvolnit lano zadní plachty, které kleslo
až na čtyři nebo pět stop nad palubou. Cáry zadní plachty byly odříznuty nožem,
její spodní cípy byly staženy dvěma provazy a upevněny ke kůlům zábradlí
paluby, přičemž se oba stateční chlapci ocitli desetkrát v nebezpečí, že budou
smeteni vlnami.</p>

<p class="e-bookhvezdickystred"></p>
</div>
</body>
</html>