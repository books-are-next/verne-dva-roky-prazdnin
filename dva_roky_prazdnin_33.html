<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-PhfqaAweiKdn2pnNb3a10e47UPH+yJHC1cEki9Na3jo=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="nb-next" href="./dva_roky_prazdnin_01.html">
    <link rel="self" href="dva_roky_prazdnin_33.html">
    <meta name="nb-identifier" content="verne-dva-roky-prazdnin-0eac3ec">
    <meta name="nb-role" content="other">
  </head>
  <body data-nb-words="940" data-nb-chars="5941" class="nb-role-other nb-custom-style">
    <nav role="doc-toc">
      <ul>
        <li><a href=""></a>
          <ul>
            <li><a href="dva_roky_prazdnin_05.html">Předmluva</a>
              <ol class="headings-toc"></ol>
            </li>
            <li><a href="dva_roky_prazdnin_06.html">I. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_09.html">II. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_10.html">III. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_13.html">IV. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_18.html">V. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_19.html">VI. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_22.html">VII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_27.html">VIII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_30.html">IX. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_31.html">X. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_36.html">XI. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_39.html">XII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_40.html">XIII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_45.html">XIV. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_48.html">XV. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_51.html">XVI. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_54.html">XVII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_57.html">XVIII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_60.html">XIX. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_63.html">XX. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_64.html">XXI. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_67.html">XXII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_72.html">XXIII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_75.html">XXIV. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_78.html">XXV. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_81.html">XXVI. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_84.html">XXVII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_87.html">XXVIII. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_88.html">XXIX. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_91.html">XXX. KAPITOLA</a>
              <ol class="headings-toc"></ol>
            </li>
            <li><a href="dva_roky_prazdnin_92.html">Místopisný slovníček</a>
              <ol class="headings-toc"></ol>
            </li>
            <li><a href="dva_roky_prazdnin_93.html">Poznámky pod čarou</a>
              <ol class="headings-toc"></ol>
            </li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="98" data-nb-chars="658"><span class="idea" data-nb-ref-number="1" id="idea1" data-nb-words="98" data-nb-chars="658">Není zapotřebí podotýkat, že&nbsp;jakkoliv byla práce neodkladná, nebylo zapomínáno na&nbsp;opatření každodenních potřeb. Doniphan, Webb a&nbsp;Wilcox věnovali vždy několik hodin lovu skalních holubů a&nbsp;jiné pernaté zvěře, která tam přilétala od&nbsp;bažin. Malí se&nbsp;potom zaměstnávali sbíráním měkkýšů, jakmile odliv usušil bradlo. Byla to&nbsp;však radost vidět Jenkinse, Iversona, Doleho a&nbsp;Costara batolit se&nbsp;jako kupu kuřátek mezi kalužinami. Ovšem smáčeli se&nbsp;vždy poněkud výš než po&nbsp;kolena, za&nbsp;což byli pokáráni přísným Gordonem, zatímco Briant je&nbsp;hájil a&nbsp;omlouval, jak jenom mohl. Jacques pracovával s&nbsp;mladými kamarády rovněž, avšak nikdy se&nbsp;nezúčastnil jejich laškovného smíchu.</span></p>
        <p class="chunk" data-nb-ref-number="3" data-nb-words="44" data-nb-chars="276"><span class="idea" data-nb-ref-number="2" id="idea2" data-nb-words="44" data-nb-chars="276">Práce se&nbsp;dařila podle přání a&nbsp;soustavně, v&nbsp;čemž se&nbsp;jevil patrně vliv Gordona, kterého praktický smysl nenechal nikdy v&nbsp;úzkých. Co&nbsp;od&nbsp;něho „schytal“ Doniphan, nesvěřil by&nbsp;tento chlapec ani Briantovi, ani nikomu jinému. Zkrátka, v&nbsp;tomto malém světě panovala nyní úplná svornost.</span></p>
        <p class="chunk" data-nb-ref-number="4" data-nb-words="47" data-nb-chars="301"><span class="idea" data-nb-ref-number="3" id="idea3" data-nb-words="47" data-nb-chars="301">Avšak museli se&nbsp;pořádně tužit. Druhá polovina dubna byla méně příznivá. Teplota patrně klesala. Několikrát ráno klesla rtuť teploměru na&nbsp;nulu. Hlásila se&nbsp;zima, a&nbsp;s&nbsp;ní&nbsp;se&nbsp;zajisté mělo objevit její služebnictvo – krupobití, sníh a&nbsp;vichřice, tak kruté v&nbsp;těchto vyšších zeměpisných šířkách Tichého oceánu.</span></p>
        <p class="chunk" data-nb-ref-number="5" data-nb-words="118" data-nb-chars="700"><span class="idea" data-nb-ref-number="4" id="idea4" data-nb-words="118" data-nb-chars="700">Pro jistotu si&nbsp;museli malí i&nbsp;velcí obléci teplejší oděv, přibrat vlněné trikoty, kalhoty ze&nbsp;silné látky a&nbsp;vlněné kabátce, které byly připraveny na&nbsp;lodi pro případ drsné zimy. Stačilo jen nahlédnout do&nbsp;Gordonova zápisníku, aby zjistili, kde hledat tyto oděvy, roztříděné podle jakosti a&nbsp;rozměrů. Briant se&nbsp;staral zejména o&nbsp;nejmenší. Staral se&nbsp;o&nbsp;to, aby nikdy neměli studené nohy, a&nbsp;pokud byli mokří, aby nepřišli na&nbsp;ostrý vzduch. Při nejmenší rýmě je&nbsp;ani nepustil ven, anebo jim přikázal, aby si&nbsp;lehli, a&nbsp;teplý oheň u&nbsp;nich udržoval po&nbsp;celý den i&nbsp;noc. Dole a&nbsp;Costar byli neustále drženi pod stanem, ne-li docela v&nbsp;místnosti, a&nbsp;Moko jim připravoval teplé nápoje, k&nbsp;nimž poskytovala lodní lékárna koření.</span></p>
        <p class="chunk" data-nb-ref-number="6" data-nb-words="16" data-nb-chars="101"><span class="idea" data-nb-ref-number="5" id="idea5" data-nb-words="16" data-nb-chars="101">Když byla loď zbavena veškerého obsahu, pustili se&nbsp;do&nbsp;kostry, která ostatně již byla celá rozviklaná.</span></p>
        <p class="chunk" data-nb-ref-number="7" data-nb-words="12" data-nb-chars="82"><span class="idea" data-nb-ref-number="6" id="idea6" data-nb-words="12" data-nb-chars="82">Měděné pláty pláště byly pečlivě odtrhány, aby sloužily zařízení ve&nbsp;French Cavern.</span></p>
        <p class="chunk" data-nb-ref-number="8" data-nb-words="44" data-nb-chars="275"><span class="idea" data-nb-ref-number="7" id="idea7" data-nb-words="44" data-nb-chars="275">Kleště a&nbsp;kladiva konaly dobrou službu, pomocí nich byl rozebrán krov, který spojovaly hřeby a&nbsp;dřevěné kůly. Byla to&nbsp;těžká práce pro nevycvičené ruce a&nbsp;dosud tak slabé paže. Rozebírání tedy pokračovalo pomalu, až&nbsp;25. dubna prudká vichřice se&nbsp;přihnala mladým dělníkům na&nbsp;pomoc.</span></p>
        <p class="chunk" data-nb-ref-number="9" data-nb-words="45" data-nb-chars="303"><span class="idea" data-nb-ref-number="8" id="idea8" data-nb-words="45" data-nb-chars="303">Jakkoliv již nastávala chladná doba, zdvihla se&nbsp;v&nbsp;noci prudká bouře, jak ji&nbsp;zakalení bouřkoměru předpovídalo. Blesky křižovaly vzduchem a&nbsp;od&nbsp;půlnoci až&nbsp;do&nbsp;svítání neustávalo hromobití, k&nbsp;veliké hrůze malých. Naštěstí však nepršelo, avšak dvakrát nebo třikrát bylo nutné držet stan proti zuřivosti větru.</span></p>
        <p class="chunk" data-nb-ref-number="10" data-nb-words="28" data-nb-chars="166"><span class="idea" data-nb-ref-number="9" id="idea9" data-nb-words="28" data-nb-chars="166">Že&nbsp;vydržel, za&nbsp;to&nbsp;museli děkovat stromům, k&nbsp;nimž byl uvázán. Jinak tomu však bylo s&nbsp;jachtou, vydanou napospas nárazům oceánu, a&nbsp;ohromné peřeje nepřestávaly do&nbsp;ní&nbsp;bít.</span></p>
        <p class="chunk" data-nb-ref-number="11" data-nb-words="53" data-nb-chars="356"><span class="idea" data-nb-ref-number="10" id="idea10" data-nb-words="53" data-nb-chars="356">To&nbsp;dovršilo její zkázu. Rozkouskované ovrubí, rozmetané žebroví a&nbsp;kýl, rozlámaný několika prudkými nárazy orkánu, plynuly brzy jako trosky ve&nbsp;vlnách. Nemuseli toho litovat, neboť odlévající se&nbsp;vlny odnesly jen část těchto trosek, které se&nbsp;však většinou zachytily na&nbsp;hřebenech bradel. Železné kování a&nbsp;celou výstroj pak nebylo těžké najít pod nánosem písku.</span></p>
        <p class="chunk" data-nb-ref-number="12" data-nb-words="44" data-nb-chars="275"><span class="idea" data-nb-ref-number="11" id="idea11" data-nb-words="44" data-nb-chars="275">Tímto úkolem se&nbsp;úplně všichni zaměstnávali v&nbsp;několika následujících dnech. Fošny, klády a&nbsp;zátěž, jakož i&nbsp;ostatní předměty, které nebylo snadné odstranit, byly rozházeny sem a&nbsp;tam. Jednalo se&nbsp;nyní jenom o&nbsp;jejich dopravu na&nbsp;pravý břeh řeky, vzdálený jen několik kroků od&nbsp;stanu.</span></p>
        <p class="chunk" data-nb-ref-number="13" data-nb-words="142" data-nb-chars="898"><span class="idea" data-nb-ref-number="12" id="idea12" data-nb-words="142" data-nb-chars="898">Skutečně to&nbsp;byla těžká práce, avšak časem, ačkoliv ne&nbsp;bez ohromného úsilí, byla šťastně vykonána. Bylo zajímavé dívat se&nbsp;na&nbsp;všechny, jak zapřaženi k&nbsp;těžké kládě jí&nbsp;za&nbsp;velikého pokřiku smýkali. Pomáhali si&nbsp;při tom tyčemi, které sloužily jako páky, nebo kulatými poleny, po&nbsp;nichž snadněji váleli nejtěžší předměty. Nejobtížnější bylo odnést kotevní vratidlo, kamna a&nbsp;železné kádě na&nbsp;vodu. Věčná škoda, že&nbsp;tyto děti postrádaly zkušeného muže, který by&nbsp;je&nbsp;vedl! Kdyby tu&nbsp;měli Briant a&nbsp;Garnett své otce, vyvarovali by&nbsp;je&nbsp;inženýr a&nbsp;kapitán mnohých chyb, kterých se&nbsp;dopustili, nebo ještě měli dopustit. Avšak Baxter, jenž měl neobyčejné vlohy pro mechanické práce, dal najevo mnoho zručnosti a&nbsp;horlivosti. Na&nbsp;jeho i&nbsp;Mokovu radu byly postaveny na&nbsp;písčině pevné trámy, na&nbsp;něž byly zavěšeny kladky, čímž síly této skupiny dělníků, skládající se&nbsp;z&nbsp;chlapců, se&nbsp;zdesateronásobily a&nbsp;jejich námaha byla usnadněna.</span></p>
        <p class="chunk" data-nb-ref-number="14" data-nb-words="31" data-nb-chars="188"><span class="idea" data-nb-ref-number="13" id="idea13" data-nb-words="31" data-nb-chars="188">Zkrátka 28. dubna večer bylo všechno, co&nbsp;zbylo ze&nbsp;Seagulla, dopraveno k&nbsp;ležení. Tím bylo překonáno nejhorší – nyní kdyby jen řeka chtěla sama dopravit všechny tyto zásoby do&nbsp;French Cavern.</span></p>
        <p class="chunk" data-nb-ref-number="15" data-nb-words="9" data-nb-chars="59"><span class="idea" data-nb-ref-number="14" id="idea14" data-nb-words="9" data-nb-chars="59">„Od zítřka,“ řekl Gordon, „začneme se&nbsp;stavbou našeho voru…“</span></p>
        <p class="chunk" data-nb-ref-number="16" data-nb-words="16" data-nb-chars="101"><span class="idea" data-nb-ref-number="15" id="idea15" data-nb-words="16" data-nb-chars="101">„Ano,“ promluvil Baxter, „a abychom si&nbsp;ušetřili spouštění na&nbsp;vodu, navrhuji, aby byl svázán na&nbsp;řece.“</span></p>
        <p class="chunk" data-nb-ref-number="17" data-nb-words="6" data-nb-chars="44"><span class="idea" data-nb-ref-number="16" id="idea16" data-nb-words="6" data-nb-chars="44">„To by&nbsp;bylo nepohodlné,“ odporoval Doniphan.</span></p>
        <p class="chunk" data-nb-ref-number="18" data-nb-words="23" data-nb-chars="147"><span class="idea" data-nb-ref-number="17" id="idea17" data-nb-words="23" data-nb-chars="147">„Nedá se&nbsp;nic dělat, zkusíme to!“ odpověděl Gordon. „Bude-li to&nbsp;spojeno s&nbsp;většími obtížemi, nemusíme se&nbsp;pak znepokojovat, jak jej spustíme na&nbsp;vodu.“</span></p>
        <p class="chunk" data-nb-ref-number="19" data-nb-words="27" data-nb-chars="166"><span class="idea" data-nb-ref-number="18" id="idea18" data-nb-words="27" data-nb-chars="166">Takový postup se&nbsp;zdál být skutečně nejpřiměřenější, a&nbsp;tak již druhý den chlapci položili základy k&nbsp;voru, který musel být dost veliký, aby pojal těžký, objemný náklad.</span></p>
        <p class="chunk" data-nb-ref-number="20" data-nb-words="73" data-nb-chars="471"><span class="idea" data-nb-ref-number="19" id="idea19" data-nb-words="73" data-nb-chars="471">Laťoví škuneru, kýl rozlomený na&nbsp;dva kusy, přední stěžeň, část velikého stožáru zlomená tři stopy nad palubou, zábradlí a&nbsp;lodní krovy, čelní stěžeň a&nbsp;velké ráhno byly postupně odneseny do&nbsp;zátočiny řeky, kam dosahoval příliv v&nbsp;posledním okamžiku. Na&nbsp;tento okamžik čekali, a&nbsp;jakmile byly tyto předměty vyzdviženy vlnami, zatáhli je&nbsp;do&nbsp;řeky. Tam byly nejdelší položeny těsně vedle sebe, potom pomocí kratších, přeložených napříč, spojeny mezi sebou a&nbsp;pevně přivázány k&nbsp;zemi.</span></p>
        <p class="chunk" data-nb-ref-number="21" data-nb-words="49" data-nb-chars="280"><span class="idea" data-nb-ref-number="20" id="idea20" data-nb-words="49" data-nb-chars="280">Takto byl založen vor v&nbsp;délce asi třiceti stop a&nbsp;široký patnáct stop. Pracovali bez oddechu po&nbsp;celý den, a&nbsp;když nastala noc, byla stavba skončena. Briant pak, obávaje se, aby příliv nezanesl vor kupředu k&nbsp;French Cavern, ani odliv po&nbsp;proudu řeky do&nbsp;oceánu, přivázal jej ke&nbsp;stromům.</span></p>
        <p class="chunk" data-nb-ref-number="22" data-nb-words="15" data-nb-chars="94"><span class="idea" data-nb-ref-number="21" id="idea21" data-nb-words="15" data-nb-chars="94">Všem, velice unaveným po&nbsp;tak namáhavém dni, chutnala večeře znamenitě. Potom spali až&nbsp;do&nbsp;rána.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-Cd5r3tjPx8Byfi7kY+v24Sqx39Oo+OBQKCxD67f2VGM="></script>
  </body>
</html>