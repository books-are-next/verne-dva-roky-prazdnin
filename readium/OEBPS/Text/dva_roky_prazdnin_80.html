<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">Doniphan si zvíře podrobně prohlížel. Na boku mělo
krvácející ránu – ránu, která nebyla způsobena ani zuby jaguára, ani jiné šelmy.</p>

<p class="e-bookprozatext">„Tento guanako byl patrně zastřelen!“ připomenul
Doniphan.</p>

<p class="e-bookprozatext">„Podívejte, zde je důkaz!“ odpověděl plavčík, jenž
rozřízl ránu svým nožem a vyňal kulku.</p>

<p class="e-bookprozatext">Tato kulka byla spíš ráže lodních pušek než loveckých
zbraní. Mohla být tedy vypálena jenom Walstonem nebo některým z jeho
společníků.</p>

<p class="e-bookprozatext">Doniphan a Moko zanechali tělo guanaka ptákům a vrátili
se do French Cavern, kde se o tom rozhovořili se svými přáteli.</p>

<p class="e-bookprozatext">Že byl guanako střelen některým z námořníků <span class="e-bookdejapoznamkychar">Severnu</span>, bylo zjevné z toho, že ani
Doniphan, ani nikdo jiný více než měsíc nevystřelil z pušky. Bylo však důležité
zjistit, kdy a na kterém místě dostal guanako tuto kulku.</p>

<p class="e-bookprozatext">Když zhodnotili všechny možnosti, pokládali zajisté,
že se to stalo asi před pěti nebo šesti hodinami – to byla nejnutnější doba,
aby zvíře proběhlo Downs Lands a dostalo se na několik kroků od řeky. Z toho
plynulo, že ráno asi některý z Walstonových lidí byl na lovu poblíž jižního
konce Family Lake a že když tlupa přešla East River, stále víc a víc se blížila
k French Cavern.</p>

<p class="e-bookprozatext">Tak se jejich postavení zhoršovalo, ačkoliv nehrozilo
okamžité nebezpečí. Na jihu ostrova se šířila pustá pláň prorývaná potoky,
tůněmi a slatinami, kde zvěř nemohla stačit ke každodenní obživě tlupy. Bylo
tedy pravděpodobné, že Walston se neodváží, aby táhl skrze Downs Lands. Kromě
toho neslyšeli žádný podezřelý výstřel, který by snad vítr zanesl až ke Sport
Terrace. Utěšovali se tedy nadějí, že French Cavern nebyl dosud objeven.</p>

<p class="e-bookprozatext"><span class="calibre16">Nicméně bylo nutné
nařídit moudré opatření, které museli co nejpřísněji zachovávat. Měl-li být
útok úspěšně odražen, bylo to podmíněno tím, že se chlapci ani na chvíli
nesměli zdržet mimo halu.</span></p>

<p class="e-bookprozatext">O tři dny později ještě pozoruhodnější událost
zvětšila jejich obavy, když bylo zjištěno, že jejich bezpečí bylo mnohem víc
ohroženo než kdykoliv jindy.</p>

<p class="e-bookprozatext">Dne 24. listopadu asi v devět hodin ráno si vyšli
Briant a Gordon za řeku Zealand, aby zjistili, nebylo-li by vhodné postavit
jakousi obrannou zeď na úzké stezce vinoucí se mezi jezerem a močálem. Pod
ochranou tohoto náspu by se mohli Doniphan a nejlepší střelci snadno ukrýt,
pokud by byl Walstonův příchod včas oznámen.</p>

<p class="e-bookprozatext">Oba se ocitli asi tři sta kroků za řekou, když Briant
stoupl nohou na jakýsi předmět, který rozšlápl. Ani si toho nevšiml, domnívaje
se, že to byla některá z mušlí vyvržených za velikého přílivu, který zaplavoval
celou pláň South Moors. Ale Gordon, jenž kráčel za ním, se zastavil a zvolal:</p>

<p class="e-bookprozatext">„Počkej, Briante, počkej přece!“</p>

<p class="e-bookprozatext">„Co se stalo?“</p>

<p class="e-bookprozatext">Gordon se shýbl a zvedl rozšlápnutý předmět.</p>

<p class="e-bookprozatext">„Podívej se!“ řekl.</p>

<p class="e-bookprozatext">„Ach, to není mušle,“ podivil se Briant, „to je…“</p>

<p class="e-bookprozatext">„To je dýmka!“</p>

<p class="e-bookprozatext">Gordon skutečně držel v rukou začernalou dýmku, jejíž
troubel byla právě u hlavičky přelomena.</p>

<p class="e-bookprozatext">„Protože nikdo z nás nekouří,“ řekl Gordon, „ztratil
dýmku asi…“</p>

<p class="e-bookprozatext">„Některý z lidí Walstonovy tlupy,“ dodal Briant, „pokud
ovšem nepatřila francouzskému trosečníkovi, jenž žil před námi na Chairman
Island…“</p>

<p class="e-bookprozatext">To však nebylo možné! Hlavička dýmky, jejíž úlomky
byly čerstvé, nemohla nikdy patřit Françoasi Baudouinovi, jenž zemřel před více
než dvaceti roky. Musela na toto místo padnout nedávno a troška tabáku, která
v ní byla, podávala o tom zjevný důkaz. Tedy před několika dny, dokonce snad
před několika hodinami se dostal některý z Walstonových společníků, nebo snad sám
Walston, až k tomuto břehu Family Lake.</p>

<p class="e-bookprozatext">Gordon a Briant se ihned vrátili do French Cavern. Tam
pak Caty, jíž Briant ukázal dýmku, potvrdila, že ji vídala ve Walstonových
rukou.</p>

<p class="e-bookprozatext">Takže už neexistovaly pochybnosti, že zločinci obešli
krajní bod jezera. Možná že v noci již přišli až ke břehu řeky Zealand. A jestliže
již Walston objevil French Cavern, jestliže již věděl, z kolika členů se malá
osada skládala, nenapadlo ho, že tam bude nářadí, nástroje, střelivo, potraviny
a všechno, co postrádal, nebo že by snad sedm silných mužů snadno mohlo přemoci
patnáct chlapců – zvláště kdyby se je podařilo přepadnout?</p>

<p class="e-bookprozatext">V každém případě bylo zjevné, že se tlupa stále víc a víc
přibližovala.</p>

<p class="e-bookprozatext">Vůči tak hrozivým vyhlídkám se Briant s ostatními
chlapci dohodl, aby byli ještě ostražitější. Za dne byla postavena pozorovací
stráž na temeni Auckland Hill, aby ihned oznámila každé podezřelé přiblížení,
ať ze strany močálu, Traps Woods, či ze strany jezera. V noci dva z nejstarších
měli být na stráži u vchodu do haly i do zásobárny, aby naslouchali každému
šramotu zvenčí. Obojí dveře byly kromě toho opevněny kůly a kládami a v okamžiku
bylo možné zatarasit je velikými balvany, které byly odvaleny dovnitř French Cavern.
Pokud šlo o úzká okna vydlabaná ve stěně, která sloužila jako střílny pro obě
malá děla, hájilo jedno prostor při pobřeží řeky Zealand, druhé stranu u Family
Lake. Kromě toho nabité pušky a revolvery byly připraveny na první znamení.</p>

<p class="e-bookprozatext">Není zapotřebí připomínat, že Caty veškerá tato
opatření schvalovala. Avšak tato statečná žena se varovala dát najevo své
obavy, bohužel velice oprávněné, kdykoliv pomyslela na tak nejistý výsledek,
jaký mohl mít boj s námořníky <span class="e-bookdejapoznamkychar">Severnu.</span>
Znala příliš dobře je i jejich vůdce. I když byli nedostatečně ozbrojeni, nemohli
přepadnout malou osadu i za nejpřísnější ostražitosti? A potom měli zápasit
jenom s několika chlapci, z nichž nejstaršímu nebylo ještě ani šestnáct roků!
Skutečně, byl to veliký nepoměr. Ach, proč s nimi nebyl statečný Evans? Proč
neuprchl s Caty? Snad by lépe vedl obranu a lépe opevnil French Cavern, aby
odrazil Walstonovy útoky.</p>

<p class="e-bookprozatext">Evans však byl naneštěstí střežen, pokud se ho lotři
již nezbavili jako nebezpečného svědka, když již nebylo zapotřebí, aby řídil
jejich šalupu k sousedním zemím.</p>

<p class="e-bookprozatext">Takové byly úvahy Caty. O sebe se nestrachovala, ale o
děti, nad nimiž neustále bděla, podporována Mokem, jenž se jí co do věrnosti
vyrovnal.</p>

<p class="e-bookprozatext">Nastal den 27. listopadu. Po dva dny panovalo hrozné
vedro. Těžká mračna se táhla pomalu nad ostrovem a několikeré vzdálené
zarachocení hromu zvěstovalo bouři. Bouřkoměr ohlašoval blízký nápor živlů.</p>

<p class="e-bookprozatext">Toho večera se Briant a jeho přátelé shromáždili
časněji než obyčejně v hale, když učinili veškerá opatření – na která si od
jisté doby zvykli – a vytáhli jolu dovnitř zásobárny. Pak dobře zamkli dveře a všichni
již toužili po odpočinku, když se společně pomodlili a věnovali vzpomínku
vzdáleným rodinám.</p>

<p class="e-bookprozatext">O půl desáté hodině se rozběsnila bouře. Halu
osvětlovaly křižující se blesky, jejichž zář vnikala střílnami. Neustále
burácel hrom a zdálo se, že skály Auckland Hill se otřásaly bouřkovými ranami.
Byl to meteorologický jev bez deště i větru, ale mnohem hroznější, protože
téměř nehybná mračna neustále vypouštěla v sobě nashromážděnou elektřinu, a mnohdy
celá noc nestačila, aby ji ze sebe vydala.</p>

<p class="e-bookprozatext">Costar, Dole, Iverson a Jenkins, kteří leželi na svých
lůžkách, byli vyrušeni za spánku při strašlivém rachotu, podobajícím se roztrhnutí
látky, což ukazovalo na blízkost udeření blesku. A přesto se nemuseli ničeho
obávat v této velice pevné jeskyni. Ať si blesk udeřil dvacetkrát, stokrát do
hřebenu Auckland Hill, mohutné stěny French Cavern bránily proniknout
elektrickému výboji i běsnění orkánu. Briant, Doniphan nebo Baxter vstali,
pootevřeli dveře, ale ihned byli zase zpět, oslněni blesky, sotvaže se jen
letmo rozhlédli po okolí. Obloha byla jeden oheň a jezero ozařované křižujícími
blesky se zdálo být nesmírnou ohnivou hladinou.</p>

<p class="e-bookprozatext">Mezi desátou a jedenáctou hodinou se blýskalo a hřmělo
bez ustání. Teprve před půlnocí začala bouře slábnout. Přestávky mezi bleskem a
zahřměním byly stále delší, také rachot hromu byl slabší, čím více se bouře
vzdalovala. Pak se zdvihl vítr, rozháněje mraky sklánějící se až k zemi, a vzápětí
nastal liják.</p>

<p class="e-bookprozatext"><span class="calibre16">Malí se opět
utišili. Dvě nebo tři hlavy, skrčené pod pokrývkami, se odvážily ven, ačkoliv
byl již nejvyšší čas, aby všichni spali. I Briant a ostatní se chtěli již
odebrat na lůžka, když vtom Phann začal náhle jevil veliký nepokoj. Postavil se
na zadní nohy, vrhl se ke dveřím vedoucím do haly a temně a táhle zakňučel.</span></p>

<p class="e-bookprozatext">„Phann snad něco větří?“ řekl Doniphan a snažil se psa
uklidnit.</p>

<p class="e-bookprozatext">„Již za mnohých jiných příležitostí,“ podotkl Baxter, „pozoroval
jsem u něho toto zvláštní počínání, a toto čiperné zvíře se nikdy nemýlilo.“</p>

<p class="e-bookprozatext">„Dříve než ulehneme, je nutné, abychom zjistili, co to
znamená,“ dodal Gordon.</p>

<p class="e-bookprozatext">„Dobře,“ řekl Briant, „ale ať nikdo nevychází a buďme
připraveni k obraně!“</p>

<p class="e-bookprozatext">Každý uchopil pušku a revolver. Pak se odebral
Doniphan ke vchodu do haly a Moko ke vchodu zásobárny. Oba přitiskli uši ke
dveřím, ale nezaslechli vůbec žádný hluk, ačkoliv Phann byl stále neklidný. A vtom
se dal pes do tak zběsilého štěkotu, že ani Gordon jej nemohl uklidnit. Právě
tento štěkot přišel velice nevhod. Právě ve chvíli, kdy by mohli zaslechnout
hluk kroků po pobřeží, byl asi jistě štěkot Phanna slyšen až ven.</p>

<p class="e-bookprozatext">Náhle zahřměla rána, která se nemohla porovnat s rachotem
hromu. Byl to výstřel z pušky, který byl vypálen asi dvě stě kroků od French Cavern.</p>

<p class="e-bookprozatext">Všichni byli připraveni k obraně. Doniphan, Baxter,
Cross a Wilcox ozbrojeni puškami se postavili u obou dveří, připraveni střílet
na kohokoliv, kdo by se odvážil na ně útočit. Ostatní již začali válet balvany
připravené k tomu účelu, aby zatarasili dveře, když se ozval zvenčí hlas:</p>

<p class="e-bookprozatext">„Pomóóóc…! Pomóóóc!“</p>

<p class="e-bookprozatext">Venku byl nějaký člověk, patrně v nebezpečí smrti, a žádal
ochranu…</p>

<p class="e-bookprozatext">„Pomóóóc!“ opakoval týž hlas, tentokrát vzdálený jenom
několik kroků.</p>

<p class="e-bookprozatext">Caty, stojící u dveří, naslouchala…</p>

<p class="e-bookprozatext">„To je on!“ zvolala.</p>

<p class="e-bookprozatext">„On…?“ zeptal se Briant.</p>

<p class="e-bookprozatext">„Otevřete…! Otevřete…!“ prosila Caty.</p>

<p class="e-bookprozatext">Dveře byly otevřeny a muž, z něhož crčela voda, se
vrhl do haly. Byl to Evans, kormidelník <span class="e-bookdejapoznamkychar">Severnu.</span></p>

</div>
</body>
</html>