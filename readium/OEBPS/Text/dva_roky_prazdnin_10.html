<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="e-booknadpis">III. KAPITOLA</h2>

<p class="e-bookprozatextuprostredtucne">Chairman School v Aucklandu – Velcí a malí
– Prázdniny na oceánu – Škuner <span class="e-bookdejapoznamkychar">Seagull</span>
– V noci 15. února – Zanesení – Srážka – Bouře – Porada v Aucklandu – Co zbylo
ze škuneru</p>

<p class="e-booktirazacitacetext"><span class="calibre16">V
době naší události byla Chairman School nejváženějším ústavem v Aucklandu,
hlavním městě Nového Zélandu, důležité anglické kolonii v Tichém oceánu. Bylo v
něm na sto žáků pocházejících z nejlepších rodin země. Maorové, domorodí
obyvatelé souostroví, nemohli do něho posílat své děti, avšak pro ty byly zřízeny
jiné ústavy. Chairman School navštěvovali jen mladí Angličané, Francouzi,
Američané a Němci, děti statkářů, soukromníků, obchodníků a úředníků země.
Dostalo se jim tam velmi důkladného vychování, rovného tomu, jaké bylo možné
získat v ústavech Spojeného království.</span></p>

<p class="e-bookprozatext">Souostroví Nového Zélandu se skládalo ze dvou hlavních
ostrovů, na severu Ika-Na-Mawi čili Poissonova ostrova, na jihu Tawai--Ponamú čili
čedičové země. Odděleny Cookovým průlivem, prostíraly se mezi 34. a 45. stupněm
jižní šířky – poloha rovna té, která na severní polokouli zaujímala část
Evropy, obsahující Francii a severní Afriku.</p>

<p class="e-bookprozatext">Ostrov Ika-Na-Mawi, na jižní straně velmi rozčleněný,
tvořil jakýsi nepravidelný čtyřúhelník, protáhlý severozápadním směrem do
křivky, která byla zakončena Van Diemenovým mysem.</p>

<p class="e-bookprozatext">Téměř na začátku této křivky a na místě, kde
poloostrov neměřil více než několik mil, byl postaven Auckland. Město zde bylo
položeno jako Korint v Řecku – odtud dostalo přezdívku <span class="e-bookdejapoznamkychar">Jižní Korint.</span> Mělo dva otevřené přístavy,
jeden na západ, druhý na východ. Východní na proudu Hauraki nebyl dost hluboký
a bylo zapotřebí postavit několik dlouhých <span class="e-bookdejapoznamkychar">piersů,</span>
náhonů podle anglického způsobu, u nichž by lodi středního nákladu mohly
bezpečně zakotvit. Mezi jinými se táhl obchodní náhon, k němuž vybíhala Queen’s
Street, nejhlavnější ulice města.</p>

<p class="e-bookprozatext">Chairman School se nacházela uprostřed této ulice.</p>

<p class="e-bookprozatext">Dne 15. února r. 1860 v poledne vyšlo z tohoto ústavu
asi sto chlapců provázených svými rodiči, s rozradostněnými obličeji a patrnou
blahostí – ptáčci, jimž byla otevřena klec.</p>

<p class="e-bookprozatext">Začínaly totiž prázdniny. Dva měsíce nezávislosti, dva
měsíce svobody. A pro jistý počet žáků se otvírala rovněž vyhlídka na cestu po
oceánu, o níž již dávno bylo v Chairman School jednáno. Bylo by zbytečné dodávat,
jakou závist vzbuzovali ti, jimž jejich jmění dovolovalo vstoupit na palubu
jachty <span class="e-bookdejapoznamkychar">Seagull</span>, která byla připravena
navštívit novozélandské pobřeží, konajíc výlet formou okružní plavby.</p>

<p class="e-bookprozatext">Tento krásný škuner, vystrojený rodiči žáků, byl
zásoben na šest týdnů cesty. Patřil otci jednoho z žáků, panu Williamu H. Garnettovi,
starému kapitánovi obchodního loďstva, k němuž mohli mít úplnou důvěru. Upsáním,
provedeným mezi různými rodinami, byly uhrazeny náklady cesty, která se měla
konat za nejlepších podmínek bezpečí a pohodlí. Byla to veliká radost pro mladé
chlapce a bylo skutečně těžké využít lépe několik týdnů prázdnin.</p>

<p class="e-bookprozatext">V anglických ústavech se výchova lišila dost podstatně
od výchovy, jak tomu bylo ve francouzských ústavech. Poskytovala se tam žákům
příležitost k samostatnosti, a proto i k poměrné svobodě, která velmi zdárně
působila i na jejich budoucnost. Nezůstávali dlouho dětmi, zkrátka, výchova se
ubírala stejným krokem se vzděláním. Odtud pocházelo, že většina z nich byla
uhlazená, pozorná a pečlivá na své chování a – což zvlášť je nutné podotknout –
nerada se uchylovala k přetvářce nebo lži, dokonce i tehdy, když se jednalo o vyhnutí
se zaslouženému trestu. Rovněž je zapotřebí poznamenat, že mladí chlapci v těchto
školních ústavech byli méně vázáni pravidly společného života a z něho
plynoucího příkazu mlčení. Obyčejně bydleli v oddělených místnostech, tam
konali jakési hostiny, a pokud se shromáždili při společném stolu, mohli zcela
volně hovořit.</p>

<p class="e-bookprozatext">Žáci byli rozděleni na třídy podle věku. V Chairman
School bylo pět tříd. Tak v první a druhé třídě byli maličcí, kteří ještě brali
své rodiče kolem krku, ve třetí již zaměnili dětské líbání stisknutím ruky
hotových mužů. Rovněž na ně nikdo nedohlížel, bylo dovoleno čtení románů a novin,
často byly dopřávány volné dny. Učební hodiny byly dost omezeny, tělesná
cvičení prováděna řádně, a to tělocvik, boxování a hry všeho druhu. Avšak
přiměřeně k této volnosti, které žáci zřídka zneužívali, byl ponechán jako
pokárání tělesný trest, zpravidla rány metlou. Ostatně být bit nebylo pro mladé
Anglosasy ničím nečestným a podrobovali se bez reptání tomuto pokárání, pokud
je pokládali za odůvodněné. Angličané, to je všeobecně známo, měli v úctě tradice
jak ve veřejném, tak soukromém životě, a tyto zvyky byly neméně v úctě – i když
byly přemrštěné – ve školních ústavech, kde se v ničem nepodobaly francouzským
zvyklostem. Pokud byli starší povinni pomáhat mladším, dělo se to s tou podmínkou,
že jim měli prokazovat jisté domácí služby, jimž se nemohli nijak vyhnout. Tyto
službičky, jako zejména přinášení snídaně, čištění šatů, cídění bot,
obstarávání příkazů, byly známy pod jménem <span class="e-bookdejapoznamkychar">fagismu,</span>
a ti, kteří je konali, se jmenovali <span class="e-bookdejapoznamkychar">fagové.</span>
To byli ti nejmenší. První oddělení bylo to, které sloužilo za fagy žákům
vyššího oddělení, a když odepřeli poslušnost, byl jim život hezky ztrpčován.
Ale nikdo na to nepomýšlel, a tím způsobem si zvykali na kázeň, kterou bychom
marně hledali u žáků francouzských ústavů. Tak to žádalo podání, a země, která
mezi všemi je zachovávala, to bylo skutečně Spojené království, kde ukládala se
nejnižšímu <span class="e-bookdejapoznamkychar">cockneyi,</span> tedy uličníkovi,
stejně jako peerovi<a title="" href="../Text/dva_roky_prazdnin_93.html#_ftn5" class="pcalibre pcalibre1" id="_ftnref5"><span class="msofootnotereference"><span class="calibre13"><span class="msofootnotereference"><span class="calibre14">[5]</span></span></span></span></a>
horní sněmovny.</p>

<p class="e-bookprozatext">Žáci, kteří se měli zúčastnit výletu na jachtě <span class="e-bookdejapoznamkychar">Seagull,</span> patřili různým třídám Chairman
School. To mohl každý pozorovat na palubě škuneru, kde se nacházeli chlapci od
osmi až do čtrnácti roků. A těchto patnáct chlapců, počítaje k nim plavčíka,
mělo být zaneseno daleko a nadlouho do hrozných příhod!</p>

<p class="e-bookprozatext">Je zapotřebí poznat jejich jména, věk, schopnosti,
jejich povahu, jejich rodinné poměry, jakož i poměry, jaké mezi nimi byly v ústavě,
který opouštěli v obvyklou dobu prázdnin.</p>

<p class="e-bookhvezdickystred"></p>
</div>
</body>
</html>