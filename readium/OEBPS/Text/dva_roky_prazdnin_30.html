<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="e-booknadpis">IX. KAPITOLA</h2>

<p class="e-bookprozatextuprostredtucne">Návštěva jeskyně – Nábytek a nářadí –
Bolas a laso – Hodiny – Téměř nečitelný sešit – Mapa zachráněného ze
ztroskotané lodi – Kde se nalézají – Návrat do ležení – Pravý břeh řeky –
Bažina – Gordonova znamení</p>

<p class="e-booktirazacitacetext">Briant, Doniphan, Wilcox a Service
zachovávali hluboké mlčení. Kdo byl ten muž, jenž přišel zemřít do těchto míst?
Byl to snad trosečník ze ztroskotané lodi, jemuž se nedostalo pomoci až do jeho
poslední hodiny? Jaké byl národnosti? Dostal se do této země mladý? Zemřel již
starý? Jak si opatřoval nejnutnější potřeby? Byl sem zahnán při ztroskotání
lodi, přežili i ostatní pohromu? Nebo tu zbyl sám po neblahé smrti svých
společníků? Pocházely různé předměty nalezené v jeskyni z lodi, či je zhotovil
vlastníma rukama?</p>

<p class="e-bookprozatext">Co se zde nabízelo otázek, které snad neměly být nikdy
zodpovězeny!</p>

<p class="e-bookprozatext">A mezi nimi jedna nejdůležitější. Byla-li to pevnina,
kde ten muž našel útočiště, proč nevyhledal některé město vnitrozemí, nebo některý
přístav? Nebo bránilo jeho návratu do vlasti tolik obtíží, tolik překážek, že
je nebylo možné překonat? Nebo byly v takové vzdálenosti, že nebylo možné
takovou cestu podniknout? Jisté jen bylo, že ten ubožák, zesláblý nemocí nebo
věkem, neměl již ani sílu dovléci se do jeskyně, klesl a skonal pod tímto stromem…!
Jestli on postrádal prostředky vyhledat svou spásu na severu i na jihu tohoto
území, neměli je postrádat i mladí trosečníci ze <span class="e-bookdejapoznamkychar">Seagullu</span>?</p>

<p class="e-bookprozatext">Ať už to bylo jakkoliv, bylo nutné prohledat jeskyni
co nejdůkladněji. Kdoví zda nenajdou nějakou listinu, která by podala vysvětlení
o původu i zdejším pobytu tohoto muže! Kromě toho je však pobízel ještě jiný důvod,
aby totiž zjistili, zda by se v jeskyni mohli usadit přes zimu, až opustí
jachtu.</p>

<p class="e-bookprozatext">„Pojďte!“ pobídl Briant.</p>

<p class="e-bookprozatext">První předmět, který vzbudil jejich pozornost, byl
svazek tlustých svíček, visící na prkně upevněném ke stěně. Byly zhotoveny z loje
a rozškubaného lanoví. Service hned jednu rozžehl, zastrčil do dřevěného svícnu
a dali se do nového prohledávání.</p>

<p class="e-bookprozatext">Jednalo se především o to, aby vyzkoumali rozlohu i tvar
jeskyně, o jejíž obydlenosti neexistovaly žádné pochyby. Byla to patrně jeskyně
vzniklá za dávných dob geologických převratů. Po vlhkosti tu nebyla ani stopa,
ačkoliv vzduch sem přicházel pouze jediným otvorem vedoucím k příkrému pobřeží.
Také její stěny byly suché, jakoby ze žuly. Nikde nebyla ani stopa po nějakých
krystalických útvarech ani růžencích zkamenělých krůpějí, které v porfyrových
nebo čedičových jeskyních vytvářejí známé krápníky. Již svou polohou byla
chráněna proti větrům z oceánu. Pravda, denní světlo sem vnikalo spoře, avšak
proražením dvou nebo tří otvorů ve stěně by byl tento nedostatek odstraněn,
čímž by také vnitřek pro patnáct osob byl dost vzdušný.</p>

<p class="e-bookprozatext">Pokud se jednalo o rozlohu – měla dvacet pět stop na
šířku, třicet na délku – nestačila by ovšem zároveň za ložnici, jídelnu,
všeobecné skladiště a kuchyni. Celkem se však jednalo pouze o pobyt v ní na pět
nebo šest zimních měsíců – potom se jistě vydají na severovýchod, aby vyhledali
některé město Bolívie nebo Argentiny. V případě, že by se zde museli usadit
trvale, mohli prostor ještě rozšířit vyhloubením stěny, která byla z dost měkkého
vápence. Avšak s rozměry, jaké právě byly, se museli spokojit až do návratu
letní doby.</p>

<p class="e-bookprozatext">Po této úvaze začal Briant podrobně prohlížet
předměty, které tu byly. Skutečně, bylo jich tu velice málo! Ten ubožák
postrádal téměř všechno. Co mohl zachránit od svého ztroskotání? Nic, kromě beztvarých
trosek, polámaných zdvihadel, úlomků kormidla, z nichž zhotovil lůžko, stůl,
truhlu, lavici a židle – veškerý nábytek bídného obydlí. Neměl tolik výhod jako
ti, kteří přežili pohromu <span class="e-bookdejapoznamkychar">Seagulla</span>,
neměl ani nejnutnější prostředky. Několik nástrojů, motyka, sekera, dva nebo
tři kousky kuchyňského nádobí, soudek, jenž kdysi obsahoval asi pálenku,
kladivo, dvě dláta a pilka – to bylo všechno, co našli nejdříve. Tyto nástroje
patrně zachránil na člunu, jehož zbytky ležely na hrázi řeky.</p>

<p class="e-bookprozatext">Takové byly myšlenky Brianta, jenž je sdělil svým
druhům. A tak po pocitu hrůzy, který je pojal při spatření kostry,
připomínající, že i jim snad bude souzeno zahynout v tomto zapomenutí,
vzpomněli si, že jim neschází nic, zatímco tento nešťastník postrádal téměř
všechno. Tím povzbuzeni získali novou důvěru a naději.</p>

<p class="e-bookprozatext">Avšak kdo byl tento muž? Jakého byl původu? Kdy jej
postihla pohroma? Nebyly pochyby, že od jeho smrti uplynulo mnoho roků. Kosti
nalezené u paty stromu to dokazovaly až příliš jasně! A kromě toho neukazovaly
železná motyka a značně zkorodovaná obruč člunu, jakož i houština, kterou
zarostl vchod do jeskyně, že smrt zachráněného ze ztroskotané lodi nastala již
dávno?</p>

<p class="e-bookprozatext">Ale copak zde nebyl žádný jiný důkaz, který by
potvrdil tuto domněnku?</p>

<p class="e-bookprozatext">Při dalším hledání byly objeveny nové předměty – nůž,
jehož čepel byla zubatá, kružidlo, kotlík, železný kůlec a zavěrák – námořnický
nástroj. Zato zde nebyl žádný námořní přístroj ani dalekohled, ani kompas, dokonce
ani žádné střelné zbraně, pomocí nichž by mohl lovit zvěř a bránit se proti
šelmám nebo domorodcům!</p>

<p class="e-bookprozatext">Ale protože přece musel žít, používal snad ten člověk
jámy na chytání zvěře. Tu však nový objev podal vysvětlení této okolnosti, když
Wilcox zvolal:</p>

<p class="e-bookprozatext">„Podívejte, co je to?“</p>

<p class="e-bookprozatext">„To zde?“ zeptal se Service.</p>

<p class="e-bookprozatext">„Nějaká hra v koule,“ mínil Wilcox.</p>

<p class="e-bookprozatext">Avšak ihned poznali, jakému účelu asi sloužily oba
kulaté kameny, které právě Wilcox zdvihl. Byl to lovecký nástroj zvaný <span class="e-bookdejapoznamkychar">bolas, </span>skládající se ze dvou provazem
spojených koulí, jaký často užívali jihoameričtí indiáni. Mrštila-li vycvičená
ruka těmito koulemi, otočily se kolem nohou zvířete, které, když se již nemohlo
pohybovat, stalo se snadno kořistí lovce.</p>

<p class="e-bookprozatext">Obyvatel této jeskyně si nepochybně zhotovil tuto
loveckou pomůcku a podobně i lasa, dlouhý kožený pruh, který se užíval právě
jako bolas, ovšem jen na kratší vzdálenost.</p>

<p class="e-bookprozatext">To byl inventář všech předmětů nalezených v jeskyni a Briant
i jeho druzi byli v poměru k tomu ovšem mnohem bohatší. Ovšem oni byli ale jen
dětmi, zatímco on byl mužem.</p>

<p class="e-bookprozatext">Byl však tento muž prostým námořníkem, nebo
důstojníkem, který zde mohl s úspěchem využít své dřívější znalosti? O tom rozhodnout
bylo velice nesnadné, jedině snad že by byla nalezena nějaká listina, která by
vnesla do všeho jasno.</p>

<p class="e-bookprozatext">Nad pelestí lůžka pod pokrývkou, kterou Briant
odhrnul, našel Wilcox hodinky visící na hřebíku zaraženém do stěny.</p>

<p class="e-bookprozatext">Tyto hodinky byly poněkud jemnější práce, než jaké
mívali námořníci. Měly dvojitý stříbrný plášť a u řetízku z téhož kovu visel
klíček.</p>

<p class="e-bookprozatext">„Podívejme se, kolik ukazují hodin!“ zvolal Service.</p>

<p class="e-bookprozatext">„Hodina nám nic nevysvětlí,“ odpověděl Briant. „Je
nepochybné, že tyto hodinky se zastavily již několik dní před smrtí toho nešťastníka.“</p>

<p class="e-bookprozatext">Stěží otevřel Briant víčko, neboť bylo velice zašlé, a
spatřil, že ručičky ukazují tři hodiny a dvacet sedm minut.</p>

<p class="e-bookprozatext">„Ale,“ řekl Doniphan, „na hodinkách bývá vyryto jméno…
Snad nám objasní…“</p>

<p class="e-bookprozatext">„Máš pravdu,“ souhlasil Briant.</p>

<p class="e-bookodsazeniodstavceza">A když prohlíželi vnitřní stranu víčka,
podařilo se jim přečíst tato vyrytá slova:</p>

<p class="e-bookprozatext"><span class="e-bookdejapoznamkychar">Delpeuch, Saint
Malo</span> – jméno továrníka a jeho adresa.</p>

<p class="e-bookodsazeniodstavcepred">„Byl to Francouz, můj krajan!“ zvolal
Briant pohnut.</p>

<p class="e-bookprozatext">Bylo jasné, že v této jeskyni žil Francouz až do hodiny,
kdy se dostavila smrt a skončila jeho útrapy.</p>

<p class="e-bookprozatext">K tomuto důkazu se brzy přidal jiný, neméně rozhodný,
když Doniphan, jenž odstrčil lůžko, zdvihl ze země sešit, jehož zažloutlé
stránky byly popsány tužkou.</p>

<p class="e-bookprozatext">Škoda jen, že z větší části byly řádky naprosto
nečitelné. Několik slov však přece jen bylo rozluštěno, a mezi jinými toto: <span class="e-bookdejapoznamkychar">François Baudouin.</span></p>

<p class="e-bookprozatext">Dvě slova a skutečně ta, jejichž začáteční písmena
vyryl trosečník do stromu! Tento sešit byl deníkem jeho života od toho dne, kdy
byl vyvržen na toto pobřeží! Mezi úryvky, které ještě časem nevybledly, se
podařilo Briantovi přečíst tato slova: <span class="e-bookdejapoznamkychar">Duguay
Trouin</span> – patrně jméno lodi, která se potopila v těchto končinách Tichého
oceánu.</p>

<p class="e-bookprozatext">Ke konci byl připsán den a rok, stejný jako pod
začátečními písmeny na stromě, a znamenaly nepochybně den ztroskotání lodi.</p>

<p class="e-bookprozatext">Uplynuly tedy již padesát tři roky od doby, kdy se
François Baudouin dostal na toto pobřeží. Po celou dobu svého pobytu se mu
nedostalo zvenčí vůbec žádné pomoci!</p>

<p class="e-bookprozatext">Avšak Françoisi Baudouinovi se nepodařilo dostat do
jiných končin této pevniny asi proto, že se mu postavily do cesty nepřekročitelné
překážky…</p>

<p class="e-bookprozatext">Víc než kdy jindy chápali chlapci vážnost svého
postavení. Jak dosáhnout cíle, jehož sám tento muž, námořník, zvyklý na hrubé
práce a těžkou námahu, nemohl dostihnout?</p>

<p class="e-bookprozatext">Avšak poslední nález je poučil, že veškeré pokusy
opustit tuto zemi by byly marné.</p>

<p class="e-bookprozatext">Obraceje listy sešitu spatřil Doniphan složený papír
mezi stránkami. Byla to mapa, kreslená jakýmsi inkoustem, patrně upraveným z vody
a sazí.</p>

<p class="e-bookprozatext">„Mapa!“ zvolal.</p>

<p class="e-bookprozatext">„Kterou nepochybně nakreslil sám François Baudouin,“
dodal Briant.</p>

<p class="e-bookprozatext">„Je-li tomu tak, potom ten muž nebyl ani prostým
námořníkem,“ podotkl Wilcox, „ale důstojníkem <span class="e-bookdejapoznamkychar">Duguay Trouinu,</span> že byl schopen nastínit
mapu.“</p>

<p class="e-bookprozatext">„Je to snad…?“ zvolal Doniphan.</p>

<p class="e-bookprozatext">Ano! Byla to mapa tohoto území! Na první pohled se dal
rozeznat záliv Seagulla, pás skalisek, písčina, na níž se nacházelo jejich
ležení, jezero, k jehož východnímu břehu se dostal Briant se svými druhy, tři
ostrůvky uprostřed oceánu, strmé pobřeží táhnoucí se až ke břehu řeky, i prales
pokrývající celé nitro území.</p>

<p class="e-bookprozatext">Za protějším břehem jezera se táhly ještě jiné lesy,
prostírající se až ke kraji jiného pobřeží, a toto pobřeží… obléval oceán po
celém jeho obvodu.</p>

<p class="e-bookprozatext">Tak se zcela rozpadly všechny plány dát se na východ a
hledat záchranu v tomto směru. Briant tedy zvítězil nad Doniphanem. Oceán
obklopoval ze všech stran tuto domnělou pevninu. Byl to ostrov, a proto odtud nemohl
François Baudouin odejít.</p>

<p class="e-bookprozatext">Z této mapy bylo patrné, že celkové obrysy ostrova
byly provedeny dost pečlivě. Rozměry byly ovšem vzaty jen podle oka za nahodilých
okolností, kdy ten který kraj byl navštíven, a nikoliv přesnou triangulací.
Avšak soudě podle toho, co Briant a Doniphan již znali z části území mezi
zálivem Seagulla a jezerem, nebyly nedostatky tak značné.</p>

<p class="e-bookprozatext">Bylo z ní také patrné, že trosečník prošel celý
ostrov, neboť na ní vyznačil veškeré hlavní zeměpisné podrobnosti, a ažupa i přechod
přes potok byly nepochybně také jeho dílem.</p>

<p class="e-bookprozatext">Takovýto byl nástin ostrova, jak jej nakreslil
François Baudouin:</p>

<p class="e-bookprozatext">Jeho tvar byl podlouhlý a podobal se ohromnému motýlu
s roztaženými křídly. Ve střední části mezi zálivem Seagulla a jiným zálivem,
jenž ostře vnikal do země na východě, tvořil ostrov na jihu ještě třetí záliv,
mnohem otevřenější. Uprostřed hlubokých lesů se rozkládalo jezero v délce
osmnácti mil a široké pět mil – to je tedy dost značná rozloha, takže Briant,
Doniphan, Service a Wilcox, když by přešli na jeho východní břeh, neviděli by
ani břehy severní, ani jižní, ani západní. Tím se dá vysvětlit, že v prvním
okamžiku je pokládali za oceán. Několik řek vytékalo z jezera, a ta, která se
valila podél jeskyně, se vlévala do zálivu Seagulla nedaleko ležení.</p>

<p class="e-bookprozatext">Jedinou, poněkud rozsáhlejší vysočinou ostrova se
zdálo být skalnaté pobřeží, které se táhlo šikmo od předhoří na severu zálivu
až k pravému břehu řeky. Severní část krajiny byla naznačena na mapě jako
vyprahlá písčina, zatímco za řekou se prostíral ohromný močál až k ostrému mysu
na jihu ostrova. Na severovýchodě a jihovýchodě se táhla dlouhá pásma písčin,
značně se lišících od pobřeží zálivu Seagulla.</p>

<p class="e-bookprozatext">Podle měřítka naznačeného na spodním okraji mapy,
obnášela největší délka ostrova asi padesát mil od severu na jih, největší
šířka pak od východu na západ asi pětadvacet mil. Obvod, s přihlédnutím k nepravidelnostem
pobřeží, měřil asi sto padesát mil.</p>

<p class="e-bookprozatext">Ke kterému souostroví Polynésie by tento ostrov
patřil, zda ležel uprostřed Tichého oceánu osamocen, to nemohli chlapci
zjistit.</p>

<p class="e-bookprozatext">Ze všeho vyšlo najevo, že trosečníci ze <span class="e-bookdejapoznamkychar">Seagulla</span> museli hledat obydlí trvalé,
nikoliv jen dočasné. A protože jeskyně jim poskytovala výborný útulek, bylo
vhodné přemístit sem veškerý náklad dříve, než by první zimní bouře dokončily
rozklad škuneru.</p>

<p class="e-bookprozatext">Jednalo se nyní o neodkladný návrat do ležení. Gordon
byl již asi velice znepokojený – vždyť již uplynuly tři dny, co Briant odešel
se svými druhy – a mohl se obávat, že se jim přihodilo nějaké neštěstí.</p>

<p class="e-bookprozatext">Na radu Brianta bylo usneseno, že se vrátí ještě téhož
dne, a sice v jedenáct hodin dopoledne. Nebylo zapotřebí překonávat strmou
pobřežní vysočinu, neboť mapa jasně ukazovala, že nejkratší cesta vedla po
pravém břehu řeky, která plynula od východu k západu. Od zálivu je dělilo asi
sedm mil, a ty mohli urazit během několika hodin.</p>

<p class="e-bookprozatext">Avšak dříve, než odešli, chtěli chlapci prokázat
poslední poctu francouzskému trosečníkovi. Vykopali hrob u paty téhož stromu,
do jehož kůry vyřezal François Baudouin začáteční písmena svého jména, a místo
označili dřevěným křížem.</p>

<p class="e-bookprozatext">Když skončili tento čin úcty a lásky k bližnímu, vrátili
se všichni čtyři k jeskyni a zatarasili její vchod, aby tam nevnikla zvěř.
Potom pojedli, co jim ještě zbylo z potravin, a vykročili podél pobřežní vysočiny
po pravém břehu řeky. Za hodinu dorazili k místu, kde vápencové skály změnily
směr, táhnouce se šikmo na severozápad.</p>

<p class="e-bookprozatext">Pokud se ubírali podél břehu řeky, cesta jim ubíhala,
protože jim téměř nic nepřekáželo, pouze několik stromů, křovin a travin.</p>

<p class="e-bookprozatext">Briant, který předvídal, že řeka spojuje jezero se
zálivem Seagulla, ji ani chvíli nespustil z očí. Myslel si, že by po jejím
horním toku buď člun, nebo vor mohl být zcela pohodlně dopraven pomocí lan či
tyčí – čímž by byla usnadněna doprava veškerého materiálu, zvláště kdyby bylo
využito i přílivu, jehož účinky byly pociťovány až u jezera. Bylo důležité, aby
proud nebyl rušen víry, aby nebyl někde příliš mělký nebo zúžený, takže by se nehodil
k plavbě. Nic takového tu však nebylo. V délce tří mil od svého výtoku z jezera
jevila řeka nejlepší podmínky splavnosti.</p>

<p class="e-bookprozatext">Avšak asi ve čtyři hodiny odpoledne museli cestu podél
břehu řeky opustit. Pravý břeh tu náhle přecházel v širokou a mělkou slatinu,
přes kterou se nemohli odvážit. Bylo proto nejmoudřejší nastoupit cestu lesem.</p>

<p class="e-bookprozatext">Briant, s kompasem v ruce, zamířil na severozápad, aby
se co nejkratší cestou dostali k zálivu Seagulla. Tu se však značně zdrželi,
neboť vysoké trávy tvořily spletité houštiny. Kromě toho se po západu slunce
rozkládala pod klenbou bříz, sosen a buků téměř tma.</p>

<p class="e-bookprozatext">Za velice unavujících okolností putovali již dvě
hodiny. Když obešli slatinu, která se prostírala hlouběji na jih, bylo skutečně
nejlepší, aby se dali opět po toku řeky, která se vlévala, jak dokazovala mapa,
do zálivu Seagulla. Avšak zacházka byla již tak značná, že ani Briant, ani
Doniphan nechtěli ztrácet čas vyhledáváním toho směru. Šli lesem dál a dál a v sedm
hodin večer si byli jisti, že zabloudili.</p>

<p class="e-bookprozatext">Byli snad nuceni strávit noc pod stromy? Toho by se
ovšem nezalekli, avšak neměli již potravu a usilovně se hlásil hlad.</p>

<p class="e-bookprozatext">„Dál, kupředu!“ povzbuzoval Briant. „Dáme-li se na
západ, podaří se nám dorazit do ležení.“</p>

<p class="e-bookprozatext">„Jen aby mapa neobsahovala falešné údaje,“ pochyboval
Doniphan, „a kdo ví, je-li to stejná řeka, která se vlévá do zálivu!“</p>

<p class="e-bookprozatext">„Proč by měla být tato mapa nesprávná?“</p>

<p class="e-bookprozatext">„A proč by měla být správná, Briante?“</p>

<p class="e-bookprozatext">Bylo zjevné, že Doniphan, jenž svou porážku dosud
nestrávil, tvrdošíjně hájil mínění, že mapě trosečníka nemohli příliš důvěřovat.
Dopouštěl se křivdy, neboť podle toho, jak sám už část ostrova poznal, musel
uznat, že práci Françoise Baudouina nemohly být vytýkány nesrovnalosti.</p>

<p class="e-bookprozatext">Briant nepokládal za vhodné hádat se o tom a kráčel
rozhodně dál.</p>

<p class="e-bookprozatext">V osm hodin se již nemohli orientovat, byla úplná tma.
A ještě se nedostali na okraj nekonečného lesa.</p>

<p class="e-bookprozatext">Náhle vrcholky stromů prokmitla jasná zář.</p>

<p class="e-bookprozatext">„Co je to?“ zvolal Service.</p>

<p class="e-bookprozatext">„Snad padající hvězda!“ řekl Wilcox.</p>

<p class="e-bookprozatext">„Nikoliv, to je signální raketa!“ vysvětloval Briant, „raketa
vystřelená ze <span class="e-bookdejapoznamkychar">Seagulla</span>.“</p>

<p class="e-bookprozatext">„A tedy Gordonovo znamení!“ zvolal Doniphan, jenž
ihned odpověděl výstřelem.</p>

<p class="e-bookprozatext">Pustili se směrem jedné z hvězd, když tu nová raketa
zaplála tmou, a Briant se svými druhy, když zamířil směrem, kde zazářila, došli
za tři čtvrtě hodiny do ležení lodi <span class="e-bookdejapoznamkychar">Seagull.</span></p>

<p class="e-bookprozatext">Starostlivého Gordona napadlo, že by mohli zabloudit,
a vystřelil několik signálních raket, aby jim naznačil směr, kde leží škuner.</p>

<p class="e-bookprozatext">Nebýt této skvělé myšlenky, Briant, Doniphan, Service
a Wilcox by po své námaze neodpočívali na lůžkách jachty.</p>

</div>
</body>
</html>