<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="e-bookprozatext">„Podívejme, to je příliš! My přece vůbec nic nevidíme!“</p>

<p class="e-bookprozatext">„To je také zcela přirozené, protože tato vysočina je
nižší než předhoří, a proto také rozhled je omezenější. Kdybychom byli ve
výšce, odkud jsem se díval já, objevila by se modravá čára ve vzdálenosti šesti
nebo sedmi mil. Pak byste poznali, že leží tím směrem, jak jsem naznačil, a že
není možné splést si ji s kupou mračen.“</p>

<p class="e-bookprozatext">„To se ti snadno řekne!“ namítal Wilcox.</p>

<p class="e-bookprozatext"><span class="calibre16">„A také neméně
snadno dokáže,“ stál na svém Briant. „Přejdeme-li náhorní rovinu pobřežní
vysočiny, projdeme-li lesy a půjdeme-li dál kupředu, až dorazíme na místo…“</span></p>

<p class="e-bookprozatext"><span class="calibre16">„Dobrá!“ odpověděl
Doniphan. „To by nás vedlo daleko, a opravdu nevím, stálo-li by to za námahu…“</span></p>

<p class="e-bookprozatext">„Zůstaň tedy, Doniphane, zde,“ řekl Briant, jenž,
věrný Gordonově radě, se ovládl vůči zlomyslnému druhovi. „Zůstaň zde! Půjdeme
se Servicem sami.“</p>

<p class="e-bookprozatext">„Půjdeme také!“ ozval se Wilcox. „Kupředu, Doniphane,
kupředu!“</p>

<p class="e-bookprozatext">„Ale teprve až posnídáme,“ mínil Service.</p>

<p class="e-bookprozatext">Bylo skutečně vhodné, aby se dobře posilnili, než by
šli dál. To také netrvalo ani půl hodiny a pak se vydali opět na cestu.</p>

<p class="e-bookprozatext">První míli ušli rychle. Travnatá půda nečinila žádné
překážky. Tu a tam se objevily malé kamenité vyvýšeniny pokryté mechy a lišejníky.
Občas se v dlouhých přestávkách vypínaly křoviny: tu stromovité kapradiny či plavuně,
tam vřesoví, trnovníky, cesmíny s dužnatými listy nebo houštiny keřů nazývaných
<span class="e-bookdejapoznamkychar">berberis</span><a title="" href="../Text/dva_roky_prazdnin_93.html#_ftn9" class="pcalibre pcalibre1" id="_ftnref9"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[9]</span></span></span></i></span></a> s vláčnými
listy, kterým se dařilo i v největších výškách.</p>

<p class="e-bookprozatext">Když Briant se svými druhy přešel náhorní rovinu,
dostali se jen stěží na druhou stranu pobřežní vysočiny, která v těch místech
byla také tak vysoká a příkrá jako na straně zálivu. Kdyby nebylo napůl
vyschlého koryta bystřiny, jejíž křivolaký běh mírnil příkrost úbočí, nezbývalo
by jim nic jiného než se plahočit až k předhoří.</p>

<p class="e-bookprozatext">Konečně došli ke hvozdu, avšak chůze se stala velice
namáhavou na půdě pokryté bujným rostlinstvem a vysokými travinami. Častokrát
se do cesty stavěly vyvrácené stromy, jejichž kořeny a větvoví byly tak husté,
že chlapci byli nuceni razit si jimi cestu. Používali zde tedy sekery jako
kdysi pionýři, kteří se prosekávali pralesy Nového světa. Každou chvíli museli
učinit zastávku, při níž se více unavovaly paže než nohy. Z tohoto důvodu cesta
i se zacházkou, kterou urazili od rána do večera, neobnášela více než tři nebo
čtyři míle.</p>

<p class="e-bookprozatext">Skutečně se zdálo, jako by ještě nikdy lidská bytost
nevnikla do těchto pralesů. Alespoň se nikde neobjevila vůbec žádná stopa.
Nejužší stezka by stačila o tom podat důkaz, ale žádná tam nebyla. Věkem nebo
vichřicí byly skáceny tyto stromy, nikoliv lidskou rukou. Na několika místech
ušlapaná tráva prozrazovala pouze to, že se tudy ubírala zvířata střední
velikosti, z nichž některé bylo vidět prchat, aniž bylo možné poznat, k jakému
druhu patřilo. Bylo zjevné, že se jich nemuseli chlapci obávat, vždyť prchala
tak rychle mimo dostřel.</p>

<p class="e-bookprozatext">Netrpělivému Doniphanovi to ovšem trhalo rukou, aby
uchopil pušku a namířil na ty bojácné čtyřnožce. Avšak rozum v něm zvítězil a Briant
nemusel zakročit, aby se jeho druh nedal svést k nerozvážnosti a neprozradil
jejich přítomnost výstřelem.</p>

<p class="e-bookprozatext">Avšak kdyby Doniphan dobře nevěděl, že je nutné, aby
jeho zamilovaná zbraň byla němá, měla tu až příliš častou příležitost k rozmluvě.
Při každém kroku vylétala hejna, tu koroptve z čeledi takzvaných <span class="e-bookdejapoznamkychar">tinamu</span><a title="" href="../Text/dva_roky_prazdnin_93.html#_ftn10" class="pcalibre pcalibre1" id="_ftnref10"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[10]</span></span></span></i></span></a><span class="e-bookdejapoznamkychar">,</span> výborné chuti, tam zase jiné z rodu <span class="e-bookdejapoznamkychar">eudromů</span><a title="" href="../Text/dva_roky_prazdnin_93.html#_ftn11" class="pcalibre pcalibre1" id="_ftnref11"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[11]</span></span></span></i></span></a>.
Potom také kvíčaly, divoké husy a jeřábi, nepočítaje ostatní opeřence, kterých
zde bylo možné postřílet na sta.</p>

<p class="e-bookprozatext">Celkem sliboval lov pro případ delšího pobytu v této
krajině velice bohatou kořist. O tom se přesvědčil Doniphan hned na začátku
výpravy, a také si umínil, že zdrženlivost, k níž byl přinucen okolnostmi, si o
něco později důkladně vynahradí.</p>

<p class="e-bookprozatext">Stromoví těchto hvozdů patřilo z větší části různým
odrůdám bříz a buků, které vypínaly své větve, obalené nažloutlými listy, až do
výše jednoho sta stop od země. Mezi jinými tu byly také pěkně vzrostlé cypřiše,
myrty s červeným a velice pevným dřevem a velkolepá seskupení rostlin
nazvaných <span class="e-bookdejapoznamkychar">winters,</span> jejichž kůra
šířila vůni podobnou skořici.</p>

<p class="e-bookprozatext">Byly dvě hodiny, když byl dán povel ke druhé zastávce
uprostřed širé mýtiny, kterou protékala nehluboká říčka, které v Severní
Americe nazývají <span class="e-bookdejapoznamkychar">creek.</span> Neobyčejně
průhledná voda tohoto potoka plynula zvolna mezi černavými skalisky. Kdo
spatřil jeho mírné a celkem mělké koryto, jehož vody neunášely ani odumřelé
větve, ani zvadlou trávu, se mohl domnívat, že jeho prameny byly nablízku.
Velice snadno bylo možné přejít po balvanech, které v něm byly roztroušeny,
dokonce na jednom místě byly ploché kameny seřazeny tak pravidelně, že to
vzbuzovalo až podiv.</p>

<p class="e-bookprozatext">„Podívejme, to je podivuhodné!“ řekl Doniphan.</p>

<p class="e-bookprozatext">Skutečně, kameny tam tvořily jakýsi snad umělý přechod
z jednoho břehu na druhý.</p>

<p class="e-bookprozatext">„To je jako nějaký most!“ zvolal Service, který jej
chtěl již přejít.</p>

<p class="e-bookprozatext">„Počkej…! Počkej!“ upozorňoval jej Briant. „Musíme
nejdříve dobře prohlédnout seskupení těchto kamenů!“</p>

<p class="e-bookprozatext">„Ale to je zbytečné,“ prohlásil Wilcox, „takhle se
přece nemohly sestavit samy od sebe.“</p>

<p class="e-bookprozatext">„Ovšemže ne,“ řekl Briant, „zdá se mi, že tu někdo
chtěl upravit přechod na druhou stranu potoka… Jen se podívejme blíž!“</p>

<p class="e-bookprozatext">Zkoumali velmi pozorně každou část této úzké stezky,
která vyčnívala nad vodu jen několik palců a jež za deštivého počasí byla asi
úplně zatopena.</p>

<p class="e-bookprozatext">Mohlo se však s určitostí říci, že to byla lidská
ruka, která kvůli snazšímu přechodu vodním proudem sestavila tyto ploché kameny
přes potok? Nezdálo se spíš, že tam byly pomalu zaneseny proudem v době povodně
a vytvořily tak přirozený přechod? Tímto prostým způsobem se dal vysvětlit
vznik této stezky, a Briant i jeho druzi po pozorném zkoumání uznali správnost
tohoto výkladu.</p>

<p class="e-bookprozatext">Sluší se ještě dodat, že ani na levém, ani na pravém
břehu nebyly žádné stopy a nic neprokazovalo, že by někdy lidská noha vstoupila
na půdu této mýtiny.</p>

<p class="e-bookprozatext">Potok plynul severovýchodním směrem, právě tedy na
opačnou stranu, než ležel záliv. Ústil snad do oceánu, o němž Briant tvrdil, že
jej spatřil z temene mysu?</p>

<p class="e-bookprozatext">„Možná,“ mínil Doniphan, „že tento potok je pouze
přítokem mohutnější řeky, která teče k západu.“</p>

<p class="e-bookprozatext">„To se již brzy dozvíme,“ odpověděl Briant, jenž
nepokládal za vhodné dále se o tomto tématu šířit. „Přesto si však myslím, že
by bylo nejlepší, kdybychom šli po jeho proudu, pokud vede na východ, ovšem,
pokud si tak příliš nezajdeme.“</p>

<p class="e-bookprozatext"><span class="calibre21">A čtyři chlapci se
dali na pochod. Přešli potok po přirozené stezce – neuvědomili si však přitom,
zda se dostanou kupředu a nenarazí-li snad na nemilé překážky.</span></p>

<p class="e-bookprozatext">Cesta po břehu byla snadná, až na několik míst, kde
řady stromů nořily své kořeny do zurčící vody, zatímco jejich větve se
proplétaly z břehu na břeh. Ačkoliv potok činil mnohdy náhlé zatáčky, přesto
jeho celkový běh, jak magnetická střelka dokazovala, vedl stále na východ. Jeho
ústí však bylo asi ještě velice vzdáleno, protože se ani jeho proud
nezrychloval, ani řečiště nerozšiřovalo.</p>

<p class="e-bookprozatext">O půl šesté hodině zjistili Briant s Doniphanem ke své
lítosti, že směr potoka se obracel rozhodně na sever. Mohli si značně zajít,
kdyby se jím nadále nechali vést, a to směrem, který je patrně vzdaloval od
cíle. Shodli se na tom, že se uchýlí od toku a dají se houštinami buků a bříz
na východ.</p>

<p class="e-bookprozatext">Co tam však bylo nesnází! Uprostřed vysokých travin,
které jim mnohdy převyšovaly hlavy, museli na sebe neustále volat, aby zůstali
pohromadě.</p>

<p class="e-bookprozatext">Když potom po celodenním pochodu nic nenasvědčovalo,
že by byla již blízko vodní pláň, začal být Briant poněkud neklidný. Byl snad
přece jen obětí přeludu, když pátral po obzoru z vrcholu předhoří?</p>

<p class="e-bookprozatext"><span class="calibre16">„Ne, ne!“ stále
opakoval. „Nemýlil jsem se! To nemůže být! V žádném případě ne!“</span></p>

<p class="e-bookprozatext">Ačkoliv už bylo sedm hodin, nedorazili ještě ani na
okraj lesa a tma již vzrostla natolik, že nebylo možné pokračovat dál.</p>

<p class="e-bookprozatext">Briant a Doniphan se rozhodli učinit zastávku a strávit
noc pod stromy. Několik slušných soust cornbeefu zaplašilo hlad. Pod důkladnými
pokrývkami se nemuseli bát chladu. Ostatně mohli také rozdělat oheň ze suchých
větví, avšak tento výborný prostředek proti dravé zvěři by jim v tomto případě
nikdo nedoporučil, protože jeho září mohli být přilákáni domorodci.</p>

<p class="e-bookprozatext">„Bude lépe, když se vyhneme nebezpečí být objeveni,“
mínil Doniphan.</p>

<p class="e-bookprozatext">Všichni byli téhož názoru a zabývali se jenom večeří.
Však už měli všichni pořádný hlad. Již otevřeli své cestovní tlumoky s potravinami
a chtěli se usadit pod obrovskou břízu, když Service ukázal na houštinu vzdálenou
jen několik kroků. Z této houštiny – nakolik mohli ve tmě soudit – vyčníval
strom střední výšky, jehož dolní větve splývaly až k zemi. Tam na hromadě
suchého listí se všichni uložili a zahalili se do svých pokrývek. V jejich věku
nedal spánek na sebe čekat. Usnuli jako na povel, zatímco Phann, který vlastně
měl nad nimi bdít, napodobil své pány.</p>

<p class="e-bookprozatext">Jednou nebo dvakrát pes táhle zavrčel. Patrně že
nějaká zvěř, buď dravá, nebo jiná, se plížila pralesem, avšak k samému ležení
se nepřiblížila.</p>

<p class="e-bookprozatext">Bylo asi sedm hodin, když se Briant i ostatní
probudili. Šikmé paprsky slunce ještě mdle ozařovaly místo, kde strávili noc.</p>

<p class="e-bookprozatext">Service vyšel první z houštiny a hned nato bylo slyšet
jeho volání, dokonce spíš výkřiky úžasu.</p>

<p class="e-bookprozatext">„Briante! Doniphane! Wilcoxi! Pojďte! Pojďte honem!“</p>

<p class="e-bookprozatext">„Co se děje?“ zeptal se Briant.</p>

<p class="e-bookprozatext">„Ano, co se děje?“ ptal se Wilcox. „Service nás svým
neustálým křikem všechny vždy postraší.“</p>

<p class="e-bookprozatext">„Vždyť je dobře! Vždyť je dobře!“ odpověděl Service. „Ale
zde se přece podívejte, kde jsme leželi.“</p>

<p class="e-bookprozatext">Nebyla to žádná houština, ale chýše spletená z listí,
taková, jakým indiáni říkali <span class="e-bookdejapoznamkychar">ažupa</span> a které
bývaly upleteny z větvoví. Tato ažupa tam byla postavena asi již dávno, neboť
střecha i stěny sotva držely pohromadě, opírajíce se o strom, jehož ratolesti
ji kryly novým šatem. Úplně se podobala těm chýším, jaké si stavěli jihoameričtí
indiáni.</p>

<p class="e-bookprozatext">„Tedy tu jsou přece jen obyvatelé?“ řekl Doniphan a rychle
se rozhlížel na všechny strany.</p>

<p class="e-bookprozatext">„Ano, anebo alespoň zde byli,“ odpověděl Briant, „neboť
tato chýše se tu asi nepostavila sama!“</p>

<p class="e-bookprozatext">„Tím se již také vysvětluje zřízení té kamenné stezky
přes potok!“ podotkl Wilcox.</p>

<p class="e-bookprozatext">„Eh, tím lépe!“ zvolal Service, „jsou-li zde
obyvatelé, jsou to jistě velice hodní lidé, protože nám postavili tuto chýši
právě vhod, abychom v ní strávili noc.“</p>

<p class="e-bookprozatext">Ve skutečnosti však nic nebylo méně jisté, než jestli
byli domorodci této krajiny opravdu dobrými lidmi, jak prohlásil Service. Bylo
nad veškerou pochybnost dokázáno, že domorodci navštěvovali častěji tuto část
hvozdu za dávných nebo nedávných dob. Těmi domorodci pak mohli být pouze indiáni,
ačkoliv byl-li tento kraj spojen s Novým světem, nebo Polynésané, dokonce snad
docela kanibalové, byl-li to ostrov patřící k některému souostroví Oceánie!
Tato poslední možnost v sobě skrývala mnohá nebezpečí a nyní tím více záleželo
na tom, aby byla tato závažná otázka zodpovězena.</p>

<p class="e-bookprozatext">Briant se chtěl již vydat na další cestu, když
Doniphan navrhl, aby tato chýše byla velice podrobně prohlédnuta, neboť se
zdálo, že byla již dlouhý čas opuštěná.</p>

<p class="e-bookprozatext">Možná že by našli nějaký předmět, snad nástroj, nářadí
nebo nádobí, podle nichž by se dalo soudit na jejich původ?</p>

<p class="e-bookprozatext">Hromada suchého listí, které pokrývalo podlahu ažupy,
byla pečlivě odhrabána a v jednom koutě našel Service střep z pálené hlíny,
pocházející buď z mísy, nebo ze džbánu. Byl to ovšem nový důkaz o lidské práci,
ale nicméně nic nedokazoval. Nezbývalo než se vydat na další cestu.</p>

<p class="e-bookprozatext">O půl sedmé hodině chlapci s kompasem v rukou zamířili
po mírném svahu na východ. Šli tak asi dvě hodiny pomalu, velice pomalu
uprostřed bujných trav a hustých křovin, a dvakrát byli nuceni razit si cestu
sekerou.</p>

<p class="e-bookprozatext">Konečně před desátou hodinou se objevil před jejich
zraky nový obzor, nekonečná hradba stromů. Za hvozdem se šířila pláň porostlá
lentišky, tymiány a vřesovím. Asi půl míle na západ ji lemovala písčina, která
se pomalu ztrácela ve vlnách oceánu, který zpozoroval Briant a jenž dosahoval
až k obrysům obzoru.</p>

<p class="e-bookprozatext">Doniphan ani nedutal. Nebylo vhod ješitnému chlapci
přiznat, že jeho druh se nemýlil.</p>

<p class="e-bookprozatext">Avšak Briant, jenž netoužil po chvále, se klidně
rozhlížel dalekohledem po těchto končinách.</p>

<p class="e-bookprozatext">Na severu se stáčelo poněkud nalevo pobřeží nádherně
ozářené jasným sluncem.</p>

<p class="e-bookprozatext">Jih poskytoval tentýž pohled, jenomže tam pobřeží
činilo ostřejší oblouk.</p>

<p class="e-bookprozatext">Neexistovaly již žádné pochybnosti. Nebyla to pevnina,
ale zcela jistě ostrov, na který byl škuner vržen bouří, a museli se vzdát veškeré
naděje, že by se odtud někdy dostali, pokud by nepřišla záchrana odjinud.</p>

<p class="e-bookprozatext">Za spoustou vod nebyla vidět vůbec žádná země. Zdálo
se, že tento ostrov byl osamělý a ztracený uprostřed nesmírného Tichého oceánu!</p>

<p class="e-bookprozatext">Zatím Briant, Doniphan, Wilcox a Service, když přešli
pláň, jež splývala s pobřežím, se zastavili u úpatí pískové naplaveniny. Jejich
úmyslem bylo poobědvat dříve, než by nastoupili zpáteční cestu lesem. Možná že
kdyby si pospíšili, dorazili by k <span class="e-bookdejapoznamkychar">Seagullu,</span>
ještě než by nastala noc.</p>

<p class="e-bookprozatext">Za odpočinku, který byl dost smutný, nepromluvili
téměř ani slovo. Konečně Doniphan, když uchopil tlumok a pušku, vstal a řekl
jen:</p>

<p class="e-bookhvezdickystred"></p>
</div>
</body>
</html>