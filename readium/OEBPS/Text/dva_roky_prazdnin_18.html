<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="e-booknadpis">V. KAPITOLA</h2>

<p class="e-bookprozatextuprostredtucne">Ostrov, nebo pevnina? – Vycházka –
Briant jde sám – Obojživelníci – Hejna tučňáků – Snídaně – Z vrcholu mysu – Tři
ostrůvky v širém oceánu – Modrý pruh na obzoru – Návrat k lodi <span class="e-bookdejapoznamkychar">Seagull</span></p>

<p class="e-booktirazacitacetext">Ostrov, nebo pevnina? To byla
neustále hlavní otázka, kterou se Briant, Gordon a Doniphan zabývali, jež povaha
i rozum učinily skutečnými vládci tohoto malého světa. Myslíce na budoucnost,
zatímco nejmladší žili pouze přítomností, často rozmlouvali na toto téma. Ale
ať už tato země byla ostrovem, či pevninou, bylo jisté, že nepatřila do
tropického podnebí. To ukazovalo rostlinstvo jako duby, buky, břízy, vrby,
jedle i smrky všeho druhu, rovněž nesčetné druhy myrtovitých a klečovitých
rostlin, které se neobjevovaly ani jako stromy, ani jako křoviny ve středním
pásmu Tichomoří. Spíš se zdálo, že toto území leželo v poněkud vyšší zeměpisné šířce
než Nový Zéland, tedy blíž jižnímu pólu. Bylo se tedy co obávat, že zimy tam
byly velmi kruté. Již v té době silná pokrývka zvadlého listí pokrývala půdu
lesa, který se rozkládal na úpatí strmého pobřeží. Pouze jedle a smrky si
zachovaly své jehličí, které se obnovuje rok co rok, neopadávaje nikdy najednou.</p>

<p class="e-bookprozatext">„Proto bych radil,“ podotkl Gordon toho dne, kdy byl <span class="e-bookdejapoznamkychar">Seagull</span> přeměněn ve stálé bydliště, „abychom
se neusazovali trvale na této straně pobřeží.“</p>

<p class="e-bookprozatext">„To je také můj názor,“ odpověděl Doniphan. „Nastane-li
špatné počasí, bude už pozdě najít nějaké obydlené místo, zejména je-li
vzdáleno několik set mil.“</p>

<p class="e-bookprozatext"><span class="calibre19">„Jen trpělivost!“
dodal Briant. „Vždyť máme teprve polovinu března!“</span></p>

<p class="e-bookprozatext">„Nuže,“ poznamenal na to Doniphan, „dobré počasí může
potrvat až do konce dubna a za šest týdnů je přece možné ujít hezký kousek
cesty.“</p>

<p class="e-bookprozatext">„Kdyby jen nějaká cesta existovala,“ odpověděl Briant.</p>

<p class="e-bookprozatext">„A proč by neexistovala?“</p>

<p class="e-bookprozatext">„Ovšem!“ mínil Gordon. „Ale i když zde nějaká cesta
bude, víme, kam nás povede?“</p>

<p class="e-bookprozatext">„Vím jen tolik,“ řekl Doniphan, „že by bylo bláhové,
kdybychom neopustili škuner před obdobím chladna a dešťů, a proto nemusíme
tušit hned při každém kroku nějaké potíže.“</p>

<p class="e-bookprozatext">„Je lepší mít je stále před očima,“ odpověděl mu
Briant, „než abychom se jako blázni pouštěli do nitra země, kterou neznáme.“</p>

<p class="e-bookprozatext">„To je snadné,“ odvětil Doniphan rozčileně, „nazvat
blázny ty, kteří s vámi nesouhlasí!“</p>

<p class="e-bookprozatext">Doniphanova odpověď by možná vyvolala nové prudké řeči
jeho druha a rozmluva mohla propuknout v hádku, kdyby nezakročil Gordon.</p>

<p class="e-bookprozatext">„Hádka nám neprospěje,“ řekl, „a má-li nám být
pomoženo, je zapotřebí, abychom se domluvili. Doniphan má pravdu, že je nutné,
jsme-li sousedy obydlené země, vydat se bez meškání na cestu. ‚Je to však
možné?‘ odpovídá Briant, a on je oprávněný tak odpovědět,“ chlácholil Gordon
oba.</p>

<p class="e-bookprozatext">„U čerta! Gordone,“ rozhorlil se Doniphan, „ať se dáme
na sever, ať sestoupíme na jih, nebo zamíříme k východu, musíme přece dojít k nějakému
cíli…“</p>

<p class="e-bookprozatext">„Ovšem, nacházíme-li se na pevnině,“ řekl Briant, „nikoliv
ale, jsme-li na ostrově, který je snad pustý.“</p>

<p class="e-bookprozatext">„Právě proto,“ odpověděl Gordon, „je nutné, abychom se
přesvědčili, na čem jsme. Avšak opustit <span class="e-bookdejapoznamkychar">Seagulla</span>
a nemít jistotu, zda také na východě se rozprostírá oceán, či nikoliv…“</p>

<p class="e-bookprozatext">„Eh, loď sama nás již neopustí!“ zvolal Doniphan, jenž
nikdy neustoupil od myšlenky, kterou pojal. „Vždyť přece nemůžeme odolat
nečasům a nepohodám na této písčině!“</p>

<p class="e-bookprozatext">„Připouštím,“ odvětil Gordon, „ale to musíme
nevyhnutelně vědět, než se odvážíme do nitra země, kam vlastně jdeme.“</p>

<p class="e-bookprozatext">Gordon měl tak přesvědčující důvody, že je musel
Doniphan, ať už rád, či nerad, uznat.</p>

<p class="e-bookprozatext">„Jsem připraven vydat se na zjištění této skutečnosti!“
řekl Briant.</p>

<p class="e-bookprozatext">„Já rovněž!“ odvětil Doniphan.</p>

<p class="e-bookprozatext">„Jsme asi všichni,“ podotkl Gordon, „ale nebylo by
moudré vzít také malé na výzkumnou vycházku, která bude asi dlouhá a unavující?
Myslím, že postačí, půjdeme-li jen dva nebo tři.“</p>

<p class="e-bookprozatext">„Můžeme jen velice litovat,“ připomenul Briant, „že tu
není žádná výšina, z jejíhož vrcholu bychom mohli pozorovat krajinu. Naneštěstí
jsme v nížině, a také ze širého oceánu jsem nespatřil na obzoru žádné pohoří.
Zdá se, že zde nejsou ani jiné výšiny kromě tohoto skalnatého pobřeží, které se
za ním zdvihá. Jsou tam nepochybně lesy, nížiny a bažiny, kterými protéká tato
řeka, jejíž ústí jsme prohlédli.“</p>

<p class="e-bookprozatext">„Tím spíš by bylo vhodné podívat se na ten kraj,“
odpověděl Gordon, „dříve než se dáme do prohledávání skalnatého pobřeží, v němž
jsem s Briantem marně hledal nějakou jeskyni.“</p>

<p class="e-bookprozatext">„Proč se tedy nevydáme na sever zálivu?“ řekl Briant. „Myslím,
kdybychom vylezli na předhoří, které se tam zdvihá, že bychom přehlédli značný
obzor.“</p>

<p class="e-bookprozatext">„Právě na to jsem také pomýšlel,“ odvětil Gordon. „Ovšem
ten mys, který může mít dvě stě padesát až tři sta stop, jistě převyšuje
skalnaté pobřeží.“</p>

<p class="e-bookprozatext">„Nabízím se, že tam půjdu!“ řekl Briant.</p>

<p class="e-bookprozatext">„A proč?“ namítal Doniphan. „Co může být z té výšky
vidět?“</p>

<p class="e-bookprozatext">„Ale… mohu to zkusit!“ odpověděl Briant.</p>

<p class="e-bookprozatext">Skutečně, v pozadí zálivu se kupilo horstvo,
pahorkatina, která na jedné straně padala srázně do oceánu, na druhé se zdála
sklánět ve skalnaté pobřeží. Z jachty <span class="e-bookdejapoznamkychar">Seagull</span>
k předhoří podél zátočin pobřeží obnášela vzdálenost sedm nebo osm mil, a něco
přes pět přímou čarou, jak říkají Američané. Také se ani Gordon nijak nemýlil,
když soudil, že výška předhoří nad hladinou oceánu obnášela tři sta stop.</p>

<p class="e-bookprozatext">A byla tato vysočina dost vysoká, aby z ní bylo možné
přehlédnout široký pás země? Nebránily na východě rozhledu nějaké překážky? V každém
případě bylo možné odtamtud přece jen zjistit, co je za předhořím, totiž zda se
pobřeží táhne nepřetržitě k severu, nebo zda se za ním rozšiřuje oceán. Bylo
tedy vhodné vydat se na konec zálivu a tam vystoupit do výšky. Dost možná, že
se na východě rozkládala rovina, a pak by bylo možné odtud přehlédnout prostor
na několik mil.</p>

<p class="e-bookprozatext">Ustanovili, aby byl tento úmysl proveden. Jakkoliv v něm
Doniphan neviděl mnoho prospěchu – snad proto, že k němu dal podnět Briant, a nikoliv
on – byl nicméně způsobilý přinést užitečné výsledky.</p>

<p class="e-bookprozatext">Současně bylo usneseno a dobře uváženo neopouštět <span class="e-bookdejapoznamkychar">Seagulla</span> do té doby, dokud nebudou mít
pevnou jistotu, zda uvázl na pobřeží ostrova, či pevniny, která mohla být
jedině pevninou Ameriky.</p>

<p class="e-bookprozatext">Nicméně vycházka nemohla být podniknuta během
následujících pěti dnů. Nastalo mlhavé počasí a chvílemi drobně pršelo. Dokud
nejevil vítr žádné známky ochlazení, bránily páry, které zahalovaly obzor, zdárnému
výsledku navržené vycházky.</p>

<p class="e-bookprozatext">Avšak těch několik dnů nebylo promarněno. Chlapci je
využili k různým pracím. Briant se zabýval malými dětmi, nad nimiž neustále
bděl, jako by cítil, že je nutné nahradit jim otcovskou lásku. Neustále měl na
paměti, aby pokud poměry dovolovaly, v ničem netrpěly. Přinutil je, protože
teplota začala klesat, aby se oblékaly do teplejších oděvů, sám je na nich
upravoval, když je vybral z truhel námořníků. Byla to ovšem krejčovská práce,
kde byly nůžky více využity než jehla a při níž Moko, který uměl šít, vždyť
jako plavčík se musel ve všem vyznat, počínal si velmi dovedně. Je pravda, nemohlo
se říci, že Costar, Dole, Jenkins a Iverson vypadali elegantně v těchto příliš
širokých kalhotách a vlněných kabátcích, jejichž nohavice a rukávy byly
přistřiženy. Ale co na tom! Museli se s tím již nějak smířit a brzy si na nový
oděv zvykli.</p>

<p class="e-bookprozatext">Ostatně nenechali je nikdy zahálet. Často si vyšli s Garnettem
nebo Baxterem buď na mušle, nebo s udicemi a čeřeny na ryby k řece. Jim to
působilo zábavu a všem to přinášelo užitek. Takto zaměstnáni prací, která je
těšila, vůbec nemysleli na své postavení, jehož vážnost byla beztak nad jejich
chápání. Ovšem vzpomínka na rodiče je zarmucovala jako ostatní chlapce. Ale
myšlenka, že by je snad už nikdy nespatřili, jim ani nepřišla na mysl.</p>

<p class="e-bookprozatext">Gordon pak a Briant neopouštěli téměř nikdy <span class="e-bookdejapoznamkychar">Seagulla</span>, na jehož zachování jim záleželo.
Service pobýval často s nimi a vždy veselé mysli, jevil se také velmi
užitečným. Brianta měl rád a nikdy se nepřidal k těm svým druhům, kteří byli
zajedno s Doniphanem. Briant jej pak ovšem zahrnoval svou náklonností.</p>

<p class="e-bookprozatext">„Vida, to je něco! To je něco!“ opakovával rád
Service. „Skutečně náš <span class="e-bookdejapoznamkychar">Seagull</span> byl
laskavou vlnou vržen na pobřeží zrovna v pravý čas, a ani ho příliš nepoškodila!
To je přece štěstí, jaké neměli ani Robinson Crusoe, ani Švýcarský robinzon na
jejich vymyšlených ostrovech.“</p>

<p class="e-bookprozatext">A Jacques Briant? Nuže, jestli Jacques někdy přišel,
aby pomohl svému bratrovi při různých maličkostech na lodi, sotvaže odpovídal
na otázky, které mu byly kladeny, a rychle klopil zrak, jakmile se mu někdo
podíval do tváře.</p>

<p class="e-bookprozatext">Tímto Jacquesovým počínáním byl Briant velice
znepokojený. Protože byl o čtyři roky starší než on, měl na něj vždy
nepopiratelný vliv. Avšak od odjezdu škuneru, jak jsme již poznali, se zdálo,
jako by byl Jacques trýzněn zlým svědomím. Byl si snad vědom nějakého zlého
skutku – jaký se neodvážil svěřit ani svému bratrovi? Jisté však bylo, že jeho
začervenalé oči prozrazovaly, jak častokrát plakal.</p>

<p class="e-bookprozatext">Briant se ptával sám sebe, zda zdraví Jacquese není
snad otřeseno. A kdyby to dítě onemocnělo, co starostí a péče by mu to připravilo!
Proto častěji dotíral na svého bratra s otázkou, co mu schází – načež Jacques
odpovídal jen:</p>

<p class="e-bookprozatext">„Ne… ne… nic… vůbec nic…!“</p>

<p class="e-bookprozatext">Více nebylo možné z něj dostat.</p>

<p class="e-bookprozatext">V době od 11. do 15. března byli Doniphan, Wilcox,
Webb a Cross zaměstnáni lovem ptáků hnízdících na skalách. Šli vždy pohromadě a
dávali patrně najevo, že se snaží tvořit zvláštní skupinu. Gordon to pozoroval
dost znepokojen. A kdykoliv se mu naskytla příležitost, využil jí, aby
vysvětlil jedněm a poučil druhé, jak nutná je pro všechny shoda. Avšak Doniphan
vždy odpovídal na jeho napomenutí tak chladně, že usoudil za moudřejší více na
něj nenaléhat. Přesto však nepřestal doufat, že zničí tento zárodek nesvornosti,
která by mohla být neblahá, a snad sám běh událostí je zase sblíží úžeji, než
by dokázaly jeho rady.</p>

<p class="e-bookprozatext">Za těchto mlhavých dnů, které nedovolily provést
domluvenou vycházku na okraj zálivu, byl lov velice výnosný. Doniphan, nadšený
pro každý sport, byl opravdu velice zručný v zacházení s puškou. Až příliš
hrdý na svou obratnost, měl pro ostatní způsoby lovu, jako do jam a ok, jimž
dával přednost Wilcox, jen pohrdání. Za okolností, v jakých se jeho druzi
nacházeli, bylo zjevné, že tento chlapec jim prokázal mnohem větší služby než
onen. Webb střílel dobře, ale Doniphanovi se nemohl vyrovnat. A co se týkalo
Crosse, ten ještě nečichl ke střelnému prachu a spokojil se zatím jen tím, že
tleskal hrdinným činům svého bratrance. Je také nutné připomenout psa Phanna,
který se při těchto lovech zvláště vyznamenával a nikdy neváhal vrhnout se do
vln, aby odtud vynesl kořist, která tam spadla ze skaliska.</p>

<p class="e-bookprozatext">Musíme přiznat, že mezi množstvím kusů, postřílených
mladými lovci, byl značný počet mořských ptáků, s nimiž si Moko nevěděl rady,
jako kormoránů, mořských vlaštovek, racků a potápek. Je pravda, že skalních holubů,
rovněž jako hus a kachen, jejichž maso bylo velmi vítané, byl nadbytek. Husy
patřily k druhu nazývanému <span class="e-bookdejapoznamkychar">bernicla</span><a title="" href="../Text/dva_roky_prazdnin_93.html#_ftn8" class="pcalibre pcalibre1" id="_ftnref8"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[8]</span></span></span></i></span></a> a podle
směru letu, když unikaly poplašeny rachotem střelby, se dalo soudit, že se
zdržovaly v nitru země.</p>

<p class="e-bookprozatext">Doniphan zastřelil také několik ptáků, kteří se živili
obyčejně měkkýši, které měli velmi rádi. Zkrátka, byl zde velký výběr, ale tato
zvěřina vesměs vyžadovala jakousi přípravu, aby ztratila svou olejnatou
příchuť, a jakkoliv se Moko snažil, nemohl této nesnázi odpomoci, jak by si
ostatní přáli. Avšak nikdo neměl právo být vybíravý, jak často opakoval
předvídavý Gordon, a kromě zásoby sucharů, kterých měli nadbytek, bylo nutné
ostatní zásoby jachty co nejvíce šetřit.</p>

<p class="e-bookprozatext">Všichni byli už nedočkaví, jak dopadne zlezení mysu –
zlezení, jež snad rozluští závažnou otázku, jsou-li na pevnině, nebo na ostrově!
Na této otázce skutečně závisela budoucnost alespoň do té doby, pokud by se
měli usadit jen dočasně či trvale na této zemi.</p>

<p class="e-bookprozatext">Dne 15. března se zdálo být počasí příznivé pro
uskutečnění tohoto předsevzetí. Již v noci zmizely z oblohy husté páry, které
se tam v předchozích dnech úplného bezvětří nahromadily. Vítr vanoucí z pevniny
je rozehnal během několika hodin. Skvoucí paprsky slunce zlatily lem vysokého
pobřeží. Bylo možné doufat, až východní obzor osvítí šikmé paprsky odpoledního
slunce, že poskytne jasný rozhled a objeví se v plné jasnosti, a právě o důkladné
poznání tohoto obzoru se jednalo. Rozkládal-li se oceán i na té straně, byla
tato země ostrovem a pomoc mohla přijít, jen kdyby se v těchto končinách
objevila loď.</p>

<p class="e-bookprozatext">Nesmíme zapomenout, že tento nápad na výzkumnou
procházku na sever zálivu vymyslel Briant, a ten se také rozhodl, že jej sám
provede. Nepochybně by byl rád, kdyby jej Gordon doprovázel, avšak opustit své
kamarády a zanechat je bez Gordonova dohledu se mu zdálo být velice nebezpečné.</p>

<p class="e-bookprozatext">15. března k večeru, když bylo zjištěno, že tlakoměr
ukazuje krásné počasí, sdělil Briant Gordonovi, že druhý den za svítání se vydá
na cestu. Vykonat cestu deseti až dvanácti mil – počítaje cestu tam i zpět – se
statečný chlapec nijak neobával, a vůbec nepomýšlel na únavu. Den mu měl
zajisté stačit, aby provedl svůj úmysl, a Gordon mohl být ujištěn, že se do
noci vrátí.</p>

<p class="e-bookprozatext">Briant tedy vyšel za svítání, aniž ostatní věděli o jeho
odchodu. Byl ozbrojen pouze holí a revolverem, pro případ, kdyby se setkal s nějakou
šelmou, ačkoliv lovci na svých dosavadních výpravách jejich stopy nenašli.</p>

<p class="e-bookprozatext">K těmto obranným prostředkům vzal Briant ještě
nástroj, který mu mohl usnadnit jeho úlohu, až by vystoupil na vrchol předhoří.
Byl to jeden z dalekohledů lodi <span class="e-bookdejapoznamkychar">Seagull</span>
– dalekohled vyznačující se velkou přesností a výbornou jasností. Současně si
nesl v brašně visící přes rameno suchary, kousek nasoleného masa a v tykvové
láhvi trochu brandy smíchané s vodou, aby si mohl upravit snídani nebo večeři,
kdyby nějaká náhoda zdržela jeho návrat ke škuneru.</p>

<p class="e-bookprozatext">Briant kráčel rychlým krokem zpočátku po okraji
pobřeží, na jehož vnitřních skaliskách byly dosud řasy mokré od nedávného odlivu.
Za hodinu dorazil k poslednímu bodu, kam se dostal Doniphan se svými kamarády
při lovu na skalní holuby. Tito opeřenci se neměli od něho v tomto okamžiku
čeho obávat. Nechtěl se nijak zdržovat, jen aby co možná nejdříve došel na
úpatí mysu. Den byl jasný, obloha bez mráčku, toho musel využít. Kdyby se
odpoledne nakupily na východě mraky, výsledek jeho vycházky by skončil
neúspěchem.</p>

<p class="e-bookprozatext">Během prvních hodin mohl Briant kráčet dost rychle a ujít
polovinu cesty. Pokud by se neobjevily žádné překážky, počítal, že by dorazil k
předhoří před osmou hodinou ranní. Ale čím více se blížilo skalnaté pobřeží nánosům
písku, tím neschůdnější bylo písčité pobřeží. Písečný pruh se stával tím užší,
čím více jej mořský příboj zaléval. Na místě této pružné a pevné půdy, která se
rozkládala mezi lesem a oceánem, v sousedství řeky, musel se Briant odvážit
přes hladké útesy skal, kluzké kameny, vodní zátoky, které bylo nutné obejít, a
hladké kameny, na nichž noha marně hledala pevnou oporu. To jej unavilo nejvíc –
a co bylo nejhorší – zdrželo o dobré dvě hodiny.</p>

<p class="e-bookprozatext">„Je nyní nutné, abych dorazil na mys, než nastane
příliv,“ řekl si Briant. „Tato část pobřeží byla posledním přílivem úplně
zaplavena a příští zátopa dostoupí zajisté až ke skalnatému pobřeží. Jsem tedy
nucen buď se vrátit, nebo utéct na některou skálu, sice bude pozdě! Musím tedy
přejít za každou cenu, dřív než se po krajině rozlije příliv.“</p>

<p class="e-bookprozatext">A statečný chlapec, nedbaje únavy, která ochromovala
jeho končetiny, se snažil najít co nejkratší cestu. Musel si proto zout boty a ponožky,
aby přebrodil široké kaluže, jejichž voda mu dosahovala až po kolena. Pak dostal-li
se opět na povrch bradel, vydal se tím do nebezpečí spadnout, avšak všemu unikl
svou svižností a obratností.</p>

<p class="e-bookprozatext">Zde pak zjistil, že obzvláště tato část zálivu
oplývala množstvím vodní fauny. Mohlo se říci, že holuby, ústřičníky a kachnami
se zrovna hemžila. Dokonce na okraji skaliska si hrály bez bázně dva nebo tři
páry tuleňů a ani je nenapadlo schovat se před Briantem pod vodu. Z toho se
dalo soudit, že tito obojživelníci člověku důvěřovali, protože se od něho
neměli čeho obávat, a tedy že již po mnoho roků tam nepřišel žádný rybář, aby
na ně podnikl lov.</p>

<p class="e-bookprozatext">Rovněž po dobré úvaze soudil Briant z přítomnosti
tuleňů, že toto pobřeží leželo asi v jiné zeměpisné šířce, než se dříve
domníval, a sice rozhodně jižněji než novozélandské souostroví. Patrně se tedy
škuner na své cestě přes Tichý oceán odchýlil na jihovýchod.</p>

<p class="e-bookprozatext">Ještě víc to potvrzovalo, když Briant došel konečně k úpatí
předhoří a spatřil tam celá hejna tučňáků, jimiž se hemžila jižní, arktická
vodstva. Houpali se po stech, pohybujíce se neobratně pomocí svých veslům
podobných křídel, která jim sloužila spíš k plavání než k létání. Ostatně
jejich páchnoucí a tučné maso se nedalo upotřebit.</p>

<p class="e-bookprozatext"><span class="calibre17">Bylo již k desáté
hodině ráno. Z toho je vidět, kolik času Briant potřeboval, aby překonal
poslední míle. Unavený a vyhladovělý pokládal za vhodné trochu se posilnit,
dříve než by se odvážil vylézt na předhoří, jehož hřeben se zdvihal tři sta
stop nad hladinou oceánu.</span></p>

<p class="e-bookprozatext">Briant si sedl na skálu, chráněný proti přílivu, jenž
již bil do skalisek. Bylo zjevné, že o hodinu později by již nemohl přejít mezi
příbojem a úpatím strmého pobřeží, jedině že by se vydal do nebezpečí zátopy.
Ale to jej už neznepokojovalo. Odpoledne, až by za odlivu všechny tyto vody
zase opadly, našel by jistě opět volný přechod v těchto končinách.</p>

<p class="e-bookprozatext">Velký kus masa, několik doušků z tykvové láhve, více
nebylo zapotřebí na zahnání hladu a žízně, a odpočinek opět posilnily jeho
končetiny. V témže okamžiku se zamyslel. Sám a sám, vzdálený od svých druhů,
snažil se chladně uvážit stav věcí, pevně odhodlán, že vytrvá, pokud síly
stačí, až do konce v díle společné spásy. Ovšem vystupování Doniphana a několika
jiných mu působilo mnoho starostí, avšak odloučení pokládal za nejzhoubnější.
Byl také rozhodnut vzepřít se každému jednání, které by mohlo být pro jeho
kamarády nebezpečné. Potom myslel na svého bratra Jacquese, jehož počínání jej
velice znepokojovalo. Zdálo se mu, že toto dítě tajilo jakousi vinu, kterou
spáchalo patrně před odjezdem – a přislíbil si, že tak dlouho bude naléhat na
její příčinu, až Jacquese přinutí, aby mu ji odhalil.</p>

<p class="e-bookprozatext">Na celou hodinu prodloužil Briant odpočinek, aby
získal opět všechny síly. Pak stáhl svůj tlumok, hodil jej přes rameno a začal
zlézat první skaliska.</p>

<p class="e-bookprozatext">Předhoří, které se zdvihalo na samém konci zálivu,
vybíhajíce do ostrého hrotu, bylo naprosto podivuhodného geologického útvaru.
Mohlo být považováno za krystalizaci způsobenou ohněm, která vznikla vlivem
sopečných sil.</p>

<p class="e-bookprozatext">Tato výšina nebyla, jak se jevilo z dálky, nijak v bezprostředním
spojení se strmým pobřežím. Již svým složením se od něho rozhodně lišila. Byla
tvořena tvrdou žulou, zatímco pobřeží tvořily vápencové vrstvy, podobné těm,
které lemují průliv La Manche na západě Evropy.</p>

<p class="e-bookprozatext">To bylo Briantovi nápadné – zpozoroval také, že úzký
průsmyk dělil předhoří od strmého pobřeží. Na druhé straně na sever se vinulo
do dálky písčité pobřeží. Ale protože tento výběžek celkem převyšoval sousední
výšiny o sto stop, poskytoval zcela jistě rozhled na široké prostranství území.
To bylo výborné.</p>

<p class="e-bookprozatext">Vystoupení na něj bylo dost namáhavé. Musel zlézat
skálu za skálou – a skály byly mnohdy tak vysoké, že Briant jen s největší
námahou dosáhl jejich temene. Nicméně, protože byl z té třídy dětí, které bylo
možné zařadit do druhu horolezců, neboť vždy od svého mládí jevil jakousi
náklonnost k odvážným kouskům, a protože si tím osvojil neobyčejnou statečnost,
mrštnost a hbitost, stanul konečně na vrcholu, když minul mnohá nebezpečí,
která mu hrozila smrtí. Briant zamířil nejdříve dalekohled východním směrem.</p>

<p class="e-bookprozatext">Tento kraj byl až do nedohledna plochý. Strmé pobřeží
bylo jeho nejvyšší vysočinou a jeho náhorní rovina se zvolna skláněla do nitra.
V pozadí se zdvihalo ze země několik pahorků, ale tím se nijak tvářnost země
neměnila. V témže směru táhlé lesy pokrývaly kraj, pod jejichž klenbou, v tomto
podzimním čase zežloutlou, se asi tajilo koryto řeky, která se vylévala na
pobřeží. Byla to až k obzoru veliká planina, která mohla být široká alespoň
deset mil. Nezdálo se tedy, že by oceán obléval na této straně území, ale aby
bylo zjištěno, zda to byla pevnina, nebo ostrov, bylo zapotřebí vyjít na
dalekou výzkumnou cestu východním směrem.</p>

<p class="e-bookprozatext">Na severní straně nezpozoroval Briant také konec
pobřeží, které se tím směrem táhlo do dálky sedmi až osmi mil. Tam za novým,
velice táhlým mysem se rozšiřovala ohromná, písčitá pláň, která činila dojem
pouště.</p>

<p class="e-bookprozatext">Na jihu za jiným mysem, jenž trčel na konci zálivu, se
táhlo pobřeží od severovýchodu na jihozápad a ohraničovalo rozsáhlý močál,
který tvořil pravý opak s pustým severním pobřežím.</p>

<p class="e-bookprozatext">Briant pozorně pátral svým dalekohledem po celém
obvodu toho širého okruhu. Byl na ostrově? Byl na pevnině…? To nemohl říci.
Pokud to byl ostrov, byl to velice rozsáhlý ostrov – to bylo všechno, co s určitostí
zjistil.</p>

<p class="e-bookprozatext">Nyní se obrátil na západní stranu. Oceán se třpytil
šikmými paprsky slunce, jež se sklánělo k obzoru.</p>

<p class="e-bookprozatext">Náhle Briant přiložil dalekohled k očím a namířil jej
k nejzazšímu pruhu vysokého oceánu.</p>

<p class="e-bookprozatext">„Lodě…,“ zvolal, „kolem plující lodě!“</p>

<p class="e-bookprozatext">Skutečně tři černé body ve vzdálenosti asi patnácti
mil se objevily na obvodu třpytících se vod.</p>

<p class="e-bookprozatext">Copak byl Briant dojat? Nebyl mámen přeludem? Viděl
skutečně tři plavidla?</p>

<p class="e-bookprozatext">Briant sklonil dalekohled, otřel čočky zamžené jeho
dechem a znovu pátral…</p>

<p class="e-bookprozatext">Skutečně tyto tři body se zdály být loděmi, ale bylo
možné vidět pouze jejich hřeben. Stožáry však žádné neviděl, rovněž se
neobjevil žádný kouř, že by to byly plovoucí parníky.</p>

<p class="e-bookprozatext">Brianta hned napadlo, že jsou-li to lodě, byly až
příliš vzdálené, aby jejich posádky mohly zpozorovat jeho znamení. Také si
myslel, protože jeho kamarádi asi tato plavidla nespatřili, že by bylo nejlepší
co nejrychleji se vrátit na <span class="e-bookdejapoznamkychar">Seagull,</span>
zapálit na písčině veliký oheň. A pak… až by slunce zapadlo…</p>

<p class="e-bookprozatext">Co tak Briant uvažoval, nespustil z očí tři černé
body. Jaké ale bylo jeho zklamání, když zjistil, že se nehýbaly z místa.</p>

<p class="e-bookprozatext">Znovu namířil svůj dalekohled a několik minut jej
držel v témže směru… Netrvalo dlouho a poznal, že to jsou tři ostrůvky ležící západně
od pobřeží, kolem nichž asi škuner plul, když ho odnášela bouře, které však
tehdy kvůli veliké tmě a mlze nebylo vidět.</p>

<p class="e-bookprozatext">Tento klam byl bolestný.</p>

<p class="e-bookprozatext">Byly dvě hodiny. Oceán začal opadávat a zanechával
suché pásmo skalisek podél skalnatého pobřeží. Briant, jenž si myslel, že je
již čas vrátit se na loď, chtěl sestoupit na úpatí výběžku.</p>

<p class="e-bookprozatext">Avšak přece jen si chtěl ještě jednou prohlédnout
východní obzor. Snad by mohl při šikmější poloze slunce spatřit nějakou jinou
část území, kterou až do té chvíle mu nebylo dopřáno vidět.</p>

<p class="e-bookprozatext">S obezřetnou pozorností se chtěl ještě naposledy
rozhlédnout tím směrem, a této námahy nemusel Briant nijak litovat.</p>

<p class="e-bookprozatext">Skutečně nejdál, co mohl dohlédnout za poslední mezí
zeleně, rozeznal zcela jasně modravý pruh, táhnoucí se od severu k jihu v délce
mnoha mil, jehož oba konce se rozplývaly ve směsici stromů.</p>

<p class="e-bookprozatext">„Co to asi je?“ ptal se sám sebe. Podíval se ještě
bystřeji.</p>

<p class="e-bookprozatext">„Oceán…! Ano…! Je to oceán!“</p>

<p class="e-bookprozatext">Téměř mu vypadl dalekohled z rukou.</p>

<p class="e-bookprozatext">Neexistovaly již žádné pochyby, že i na východě se
rozkládal oceán! Nebyla to tedy pevnina, na kterou byl <span class="e-bookdejapoznamkychar">Seagull</span> vyvržen, byl to ostrov, osamělý
ostrov v této ohromné oblasti Tichého oceánu, ostrov, z něhož se asi neměli již
dostat…!</p>

<p class="e-bookprozatext">Všechny tyto hrůzy se střídaly rychle jako vidění v duši
mladého chlapce. Srdce se mu stáhlo, že již necítil ani jeho tlukot… Avšak
přemáhaje tento záchvat slabosti, chápal, že se jí nesmí poddat, ať by byla
budoucnost sebehroznější!</p>

<p class="e-bookprozatext">Čtvrt hodiny nato sestoupil Briant na písčinu pobřeží
a vydal se stejnou cestou jako ráno. Před pátou hodinu dorazil k <span class="e-bookdejapoznamkychar">Seagullu,</span> kde se chlapci již nemohli dočkat
jeho návratu.</p>

</div>
</body>
</html>