<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="e-booknadpis">XIV. KAPITOLA</h2>

<p class="e-bookprozatextuprostredtucne">Poslední mrazy – Vůz – Návrat jara –
Service a jeho nandu – Přípravy k výpravě na jih – Doupata – Stop River – Fauna
a flóra – Na konci Family Lake – Poušť Sandy</p>

<p class="e-booktirazacitacetext">Když se ohlásilo krásné roční
období, mohli mladí osadníci přistoupit k provedení některých plánů, které si vymysleli
za dlouhých zimních večerů.</p>

<p class="e-bookprozatext">Na západě – to bylo zjevné – neexistovala žádná země
sousedící s ostrovem. Bylo tomu také tak na severu, na jihu a na východě, nebo
byl ostrov částí souostroví Tichého oceánu? Zajisté, že nikoliv, jak zřejmě
jevila mapa Françoise Baudouina. Nicméně nemohly snad v těchto končinách být
přece jen země, které trosečník nemohl vidět z toho důvodu, že neměl
dalekohled, a protože z Auckland Hill bylo možné rozhlédnout se jen několik
mil? Chlapci byli mnohem lépe vyzbrojeni, aby mohli přehlédnout širý oceán, a tedy
spíš objevit nějakou zemi, což ovšem pro zachráněného z <span class="e-bookdejapoznamkychar">Duguay Trouinu</span> nebylo naprosto možné.</p>

<p class="e-bookprozatext">Podle jeho náčrtku měřil Chairman Island ve střední
části východně od French Cavern jenom asi dvanáct mil. Protože pak na straně ležící
naproti zálivu Seagulla byl hluboký záliv, doporučovalo se, aby výzkumnou cestu
podnikli v tomto směru.</p>

<p class="e-bookprozatext">Avšak dříve než by navštívili různé kraje ostrova,
nebylo by lépe, <span class="calibre16">aby poznali území mezi
Auckland Hill, Family Lake a Traps Woods? </span>Bylo úrodné? Oplývalo
stromovím a křovinami, které poskytovaly užitek? Za tím účelem bylo domluveno
podniknout výpravu, a to v prvních dnech měsíce listopadu.</p>

<p class="e-bookprozatext">Ačkoliv již vlastně mělo začít jaro, Chairman Island,
jenž byl položen v poněkud vyšší zeměpisné šířce, nepociťoval ještě jeho vliv.
Po celý měsíc září a v polovici října panovalo velice špatné počasí. Dosud byly
kruté mrazy, které nepřestávaly, protože vítr neustále měnil směr. V době
rovnodennosti se dostavily prudké vichřice, že jim nebylo rovno, a podobaly se
těm, které zanesly <span class="e-bookdejapoznamkychar">Seagulla</span> do Tichého
oceánu. Zdálo se, že dravému orkánu neodolá ani Auckland <span class="calibre17">Hill a zřítí se až do základů, když zuřivý vichr
fičel přes South Moors</span>, kde neměl žádné překážky, přinášeje mrazivý dech
z jižní části Tichého oceánu. Byla to těžká práce, aby mu zabránili vniknout do
French Cavern. Dvacetkrát vyrazil dveře vedoucí do zásobárny a vnikl chodbou až
do haly. Za těchto neblahých poměrů trpěli více než v době nejkrutějších mrazů,
při nichž klesl rtuťový sloupec teploměru až na třicet stupňů pod nulu. A nyní
museli bojovat nejen proti vzteklé vichřici, ale i proti lijákům a krupobití.</p>

<p class="e-bookprozatext">A k dovršení všeho zmizela všechna zvěř, hledající
nepochybně útulek v částech ostrova, které méně trpěly rozpoutanými živly v době
rovnodennosti – dokonce i ryby se ukryly, poděšeny patrně vlnobitím burácejícím
na jezeře.</p>

<p class="e-bookprozatext">Avšak ve French Cavern nesložili ruce do klína. Stůl
nemohl ovšem již sloužit jako povoz, neboť zmrzlá sněhová pokrývka zmizela, a Baxter
se proto snažil sestrojit vůz, který by se hodil k dopravě těžkých předmětů.</p>

<p class="e-bookprozatext">K tomu cíli chtěl použít dvě stejně velká kola, která
kdysi sloužila při otáčení kormidla škuneru. Tato práce se mu podařila po mnohých
nezdařených pokusech, kterým by se muž znalý věci zajisté vyhnul. Tato kola
byla totiž ozubená, a když se Baxter marně snažil uřezat zuby, musel mezery
mezi nimi vyplnit dřevěnými špalíčky a celý obvod pak stáhl kovovou obručí.
Potom spojil obě kola železnou osou a nad tím pevně sbil jakési žebřiny.
Skutečně to byl velice primitivní povoz, avšak i tak, jak byl, mohl sloužit, a také
dobře sloužil. Není zapotřebí připomínat, že při nedostatku koní, mezků a oslíků
museli se nejsilnější chlapci z osady postavit jako spřežení vozíku.</p>

<p class="e-bookprozatext">Ach, kéž by se jim podařilo chytit některého ze čtyřnožců,
jehož by naučili tahat! Co by měli ušetřeno námahy! Proč fauna Chairman Island
vedle dravců a šelem, jejichž zbytky i stopy objevili, byla tak bohatá na opeřence
a tak chudá na přežvýkavce! Mohli doufat, soudě podle Serviceho pštrosa, že
kdyby tam byli, dali by se ochočit pro domácí potřeby?</p>

<p class="e-bookprozatext">Nandu skutečně dosud neztratil vůbec nic ze své divoké
nátury. Nenechal nikoho k sobě ani přiblížit se, bránil se zobákem i nohama,
snažil se roztrhat pouta, jimiž byl přivázán, a kdyby se mu to podařilo, byl by
v okamžiku pryč pod stromy Traps Woods.</p>

<p class="e-bookprozatext">Avšak Service nijak neklesal na mysli. Pojmenoval jej
Větroplachem, jak nazýval svého pštrosa i Jack ze Švýcarského robinzona. Avšak
i když obětoval veškerou samolibost, aby ochočil vzdorovitého ptáka, dobré i zlé
zacházení k ničemu nevedlo.</p>

<p class="e-bookprozatext">„A vida,“ řekl jednoho dne, soudě podle Wyssova
románu, který již tolikrát přečetl, „Jackovi se přece podařilo vycvičit svého
pštrosa v rychlého běžce.“</p>

<p class="e-bookprozatext">„Máš pravdu,“ odvětil mu Gordon. „Avšak mezi tebou a tvým
hrdinou, milý Servici, je stejný rozdíl jako mezi tvým a jeho pštrosem.“</p>

<p class="e-bookprozatext">„Jaký, Gordone?“</p>

<p class="e-bookprozatext">„Zcela jednoduše ten, že tam je všechno vymyšleno, a zde
je skutečnost.“</p>

<p class="e-bookprozatext">„Co na tom,“ odpověděl Service. „Však já svého pštrosa
přece jen naučím, nebo dostane co proto.“</p>

<p class="e-bookprozatext">„Nuže, opravdu,“ smál se Gordon, „budu méně
překvapený, když uslyším, že ti bude odpovídat, než aby tě poslouchal.“</p>

<p class="e-bookprozatext">Navzdory pak úšklebkům svých druhů rozhodl se Service,
že si na svém nanduovi vyjede, jakmile by to jen počasí dovolilo. Také neustále
napodobuje svůj vymyšlený vzor, zhotovil z plachtoví jakési řemení a čepici s pohyblivými
očnicemi. Neřídil snad právě Jack tak svého ptáka, že mu podle potřeby zakryl
jednou nebo druhou očnicí levé či pravé oko? A proč by to neměl dokázat jeho napodobitel,
když se to podařilo onomu chlapci? Service mu upletl také pěkný náhrdlek a šťastně
jej upevnil kolem hrdla ptáka, který však z této ozdoby neměl asi vůbec žádnou
radost. Ale když mu chtěl natáhnout přes hlavu čepičku, byla každá snaha marná.</p>

<p class="e-bookprozatext">Tak ubíhaly dny za různých oprav, které French Cavern
činil velice útulným. Takto byly nejlépe využity hodiny, které nemohli strávit
venku, aniž by zanedbávali hodiny, které měly být zasvěceny práci.</p>

<p class="e-bookprozatext">Avšak doba rovnodennosti se chýlila ke konci. Slunce
již hřálo a obloha se jasnila. Bylo to v polovici října. Křoviny i stromy,
živené mízou zahřáté země, plály svěží zelení.</p>

<p class="e-bookprozatext">Tehdy bylo možné opustit French Cavern na celé dny.
Teplý oděv, hrubé soukenné kalhoty, pletené a vlněné spodní kabátce byly
vyklepány, spraveny a složeny, a poté, když Gordon jedny po druhých označil,
komu patřily, byly uloženy do truhel. Mladí osadníci, mnohem volnější v lehkém
oděvu, radostně vítali návrat jara. Kromě toho se kojili nadějí, která je nikdy
neopouštěla – nadějí, že objeví něco, co by jejich osud změnilo. Copak by se
nemohlo stát, že by v letním období navštívila některá loď tyto krajiny? A plujíc
kolem Chairman Island, proč by se nezastavila, kdyby její posádka spatřila vlát
vlajku na temeni Auckland Hill?</p>

<p class="e-bookprozatext">Ve druhé polovici října bylo podniknuto několik výletů
na dvě míle kolem French Cavern. Účastnili se jich jenom lovci. Vždycky
přinesli dostatečné množství zvěřiny, ačkoliv na Gordonův rozkaz měli co
nejvíce šetřit střelným prachem i olovem. Wilcox nalíčil oka, do nichž se
chytilo několik tinam a dropů, dokonce mnohdy i zajíci, nazývaní <span class="e-bookdejapoznamkychar"><span class="calibre24">mary</span>,</span>
kteří se podobali svišťům. Častokrát za den si vyšli prohlédnout tato osidla,
protože šakalové a paperové nebyli nijak líní a uloupili zvěřinu dříve, než se
dostavili lovci. To bylo skutečně k zlosti namáhat se ve prospěch těchto šelem,
na které ostatně neustále číhali.</p>

<p class="e-bookprozatext">Několik škodlivých zvířat se chytilo do starých jam,
které byly opraveny, i do nových, zřízených na okraji lesa. Pokud se jednalo o šelmy,
byly jenom tu a tam jejich stopy, avšak příležitost k odvrácení jejich útoku,
na který byli neustále připraveni, se dosud nenaskytla.</p>

<p class="e-bookprozatext">Doniphan skolil několik pekari a guaculů – menších
kanců a jelenů –, jejichž maso bylo velice chutné. Že také nanduové nebyli chyceni,
nikdo nelitoval, neboť nepatrný prospěch, k jakému se dopracoval Service jeho
krocením, nepovzbuzoval nikoho k opakování.</p>

<p class="e-bookprozatext">O tom se přesvědčili, když ráno dne 26. října
tvrdošíjný chlapec po veliké námaze konečně pštrosa osedlal a chtěl se na něj
posadit.</p>

<p class="e-bookprozatext">Všichni se dostavili na Sport Terrace, aby se
zúčastnili tohoto zajímavého pokusu. Malí pozorovali svého druha jaksi
závistivě, ačkoliv byli poněkud i znepokojení. V rozhodném okamžiku však váhali
žádat Service, aby se směli za něj posadit. Velcí jen krčili rameny. Gordon se
namáhal, co mohl, aby odvrátil Service od této zkoušky, která se mu zdála být
nebezpečná, avšak chlapec stál na svém. Nechali ho tedy, aby dělal, co chtěl.</p>

<p class="e-bookprozatext">Zatímco Garnett a Baxter drželi ptáka, jehož obě oči
byly zataženy očnicemi čepičky, podařilo se konečně Servicemu po mnohých
marných pokusech vyšvihnout se mu na záda. Pak zvolal jaksi nejistým hlasem:</p>

<p class="e-bookprozatext">„Pusťte!“</p>

<p class="e-bookprozatext">Nandu, s očima zakrytýma, se zpočátku ani nehnul,
zadržován chlapcem, který jej pevně tiskl koleny. Ale jakmile pomocí šňůry,
která byla zároveň uzdou, byly očnice staženy, učinil veliký skok a prchal
směrem k lesu.</p>

<p class="e-bookprozatext">Service již nebyl pánem svého splašeného běžce, který
se hnal rychlostí šípu. Marně se pokoušel zastavit jej novým zatažením očních
záklopek. Prudkým pohybem hlavy se nandu zbavil čepičky, která se mu svezla na
hrdlo, jehož se Service držel oběma rukama. Potom ale prudkým nárazem vyhodil
ze sedla málo jistého jezdce a ten se skácel v témže okamžiku, kdy pták zmizel
mezi hustými stromy Traps Woods.</p>

<p class="e-bookprozatext">Serviceho kamarádi hned přiběhli – než však k němu
doběhli, nebyla po pštrosovi ani památka.</p>

<p class="e-bookprozatext">Naštěstí si Service nijak neublížil, neboť spadl do
vysoké měkké trávy.</p>

<p class="e-bookprozatext">„Hloupý pták…! Hloupý pták!“ volal celý rozzlobený. „Ach,
kdybych ho zase dostal…!“</p>

<p class="e-bookprozatext">„Toho už nechytíš!“ odpověděl Doniphan, který se
posmíval svému druhovi.</p>

<p class="e-bookprozatext">„Jak je vidět,“ řekl Webb, „byl tvůj přítel Jack
mnohem lepším jezdcem než ty.“</p>

<p class="e-bookprozatext">„Protože můj nandu nebyl ještě dostatečně ochočený,“
hájil se Service.</p>

<p class="e-bookprozatext">„A také se ani zkrotit nedal,“ řekl Gordon. „Věř mi,
Servici, že bys to s tímto ptákem beztak nikam nepřivedl, a nezapomínej, že se
nesmí všechno z Wyssova románu brát tak docela vážně.“</p>

<p class="e-bookprozatext">Takhle skončilo toto dobrodružství a malí nemuseli
nijak naříkat, že „na pštrosu nejeli“.</p>

<p class="e-bookprozatext">V prvních dnech listopadu se zdálo být počasí příznivé
pro delší výlet, při kterém by byl prozkoumán západní břeh jezera až k severnímu
okraji. Obloha byla čistá, teplota dost snesitelná, takže mohli bez obavy
strávit několik nocí pod širým nebem. Byly tedy ihned vykonány přípravy.</p>

<p class="e-bookprozatext">Této výpravy se měli účastnit lovci osady, a tentokrát
se k nim přidal Gordon. Nad ostatními chlapci, kteří zůstali ve French Cavern,
měl bdít Briant s Garnettem. Později, před koncem jara, chtěl Briant sám
podniknout jinou výpravu, jejímž cílem bylo navštívit dolní část jezera, což se
mělo stát na jole, a to tak, že by pluli buď při břehu, nebo přímo přes jezero,
neboť podle mapy byla jeho šíře od French Cavern jen čtyři nebo pět mil.</p>

<p class="e-bookprozatext">Když bylo všechno připraveno, vydali se ráno dne 5.
listopadu, když se rozloučili se svými druhy, na cestu Gordon, Doniphan, Baxter,
Wilcox, Webb, Cross a Service.</p>

<p class="e-bookprozatext">Ve French Cavern se tím denní pořádek nijak nezměnil.
Po hodinách věnovaných výuce se zaměstnávali podle svého zvyku Iverson,
Jenkins, Dole a Costar lovem ryb v jezeře i řece – což byla pro ně nejmilejší
zábava. Poněvadž však Moko neprovázel mladé průzkumníky, nesmíme z toho soudit,
že by si směli stýskat na špatnou kuchyni. Copak tu nebyl Service, který přece
tak často pomáhal plavčíkovi při jeho kuchyňských přípravách? Ten se však právě
pro tyto své vlohy účastnil výpravy. Kdoví zda ještě neměl naději, že by se
opět shledal se svým pštrosem?</p>

<p class="e-bookprozatext">Gordon, Doniphan a Wilcox byli ozbrojeni puškami,
kromě toho měli všichni za pasem revolvery. Lovecké nože a dvě sekery doplňovaly
jejich výzbroj. Pokud by to bylo možné, měli použít střelný prach a olovo pouze
k obraně, kdyby byli napadeni, nebo ke skolení zvěře v případě, kdyby se jí
nemohli zmocnit snazším a lacinějším způsobem. K tomu cíli měl s sebou Baxter
bolas a laso, s nimiž zacházet se již delší dobu cvičil. Tento Baxter byl
poněkud prudký chlapec, ale jinak velice obratný a zejména v užívání těchto
loveckých pomůcek velice zručný. Až do chvíle výpravy se ovšem cvičil jen na
nehybných předmětech, z čehož se ještě nedalo soudit, že by je s úspěchem mohl
použít i proti prchajícímu zvířeti. O tom se však dozvíme později.</p>

<p class="e-bookprozatext">Gordon nezapomněl vzít s sebou i skládací gumový člun,
který se dal snadno unést, neboť byl složen jako brašna a vážil jen dvanáct
liber. Na mapě byly totiž naznačeny dva výtoky z jezera, které pomocí
skládacího člunu měly být překonány, kdyby se nedaly přebrodit.</p>

<p class="e-bookprozatext">Gordon vzal s sebou také kopii mapy Françoise
Baudouina, aby se jí podle potřeby mohli řídit, a z ní poznali, že západní břeh
Family Lake i se svými zátočinami měřil asi osmnáct mil. Výprava tedy, když
počítáme cestu tam a zpět, vyžadovala nejméně tři dny, pokud by nebyli zdrženi
nějakou nepředvídanou překážkou.</p>

<p class="e-bookprozatext">Phann byl neustále vpředu a Gordon se svými druhy
zanechali Traps Woods nalevo a rychle kráčeli dál po písčité půdě lemující
břeh.</p>

<p class="e-bookprozatext">Když urazili dvě míle, překročili hranici, ke které se
dostali na předchozích výletech od zařízení se ve French Cavern.</p>

<p class="e-bookprozatext">V těchto místech bujely vysoké traviny nazvané <span class="e-bookdejapoznamkychar">cortadery</span><a title="" href="../Text/dva_roky_prazdnin_93.html#_ftn13" class="pcalibre pcalibre1" id="_ftnref13"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[13]</span></span></span></i></span></a>,
které podobajíce se křovinám rostly do výšky, v níž zapadali i větší chlapci až
po hlavu.</p>

<p class="e-bookprozatext">Výprava se tím poněkud opozdila, avšak nemuseli toho
nijak litovat, neboť Phann se najednou zastavil před půltuctem otvorů vedoucích
k doupatům.</p>

<p class="e-bookprozatext">Patrně tam Phann zvětřil nějaké zvíře, které mohli
snadno v jeho brlohu zabít. Doniphan také již přiložil pušku k líci, když jej
Gordon zadržel.</p>

<p class="e-bookprozatext">„Šetři střelný prach, Doniphane,“ řekl mu, „prosím tě,
neplýtvej střelným prachem!“</p>

<p class="e-bookprozatext">„Ale kdo ví, Gordone, není-li tu pro nás přichystána
snídaně?“ odpověděl mladý lovec.</p>

<p class="e-bookprozatext">„A také oběd?“ podotkl Service, který se již shýbal
před jedním z doupat.</p>

<p class="e-bookprozatext">„Jsou-li v nich zvířata,“ řekl Wilcox, „pomůžeme jim,
aby vyšla, a nebude to stát ani brok.“</p>

<p class="e-bookprozatext">„Jak to?“ zeptal se Webb.</p>

<p class="e-bookprozatext">„Vykouříme brlohy, jako se to dělá při lovu kun a lišek.“</p>

<p class="e-bookprozatext">Mezi houštinami <span class="e-bookdejapoznamkychar">cortader</span>
byla země pokryta suchou trávou, kterou Wilcox rychle u vchodu děr zapálil. Ve
chvilce vyběhlo asi dvanáct napůl udušených hlodavců, kteří se marně snažili
uprchnout. Byli to králíci nazývaní <span class="e-bookdejapoznamkychar"><span class="calibre24">tukotukové</span>,</span> z nichž několik jich
skolili sekerou Service s Webbem, zatímco tři zakousl Phann.</p>

<p class="e-bookprozatext">„To bude výborná pečínka!“ zvolal Gordon.</p>

<p class="e-bookprozatext">„A já ji upravím!“ zvolal Service, jenž už už chtěl
dokázat, jakým je mistrem v kuchařském umění. „Chcete-li, hned na místě…!“</p>

<p class="e-bookprozatext">„Až na naší první zastávce,“ odpověděl Gordon.</p>

<p class="e-bookprozatext">Potřebovali celou půlhodinu, než se dostali z tohoto
malého lesa, který tvořily cortadery. Za nimi se objevilo opět pobřeží s písečnými
naplaveninami, jejichž neobyčejně jemný písek se zdvihal po každém závanu
větru.</p>

<p class="e-bookprozatext">V té chvíli měli již Auckland Hill za sebou alespoň
dvě míle na západ. Jevilo se to ze směru, jakým se strmý skalní břeh skláněl od
French Cavern až k zálivu Seagulla. Celá tato část ostrova byla pokryta lesem,
svlažovaným potokem, jemuž dali jméno Dike Creek a jímž prošli Briant a jeho
druhové již při první výpravě k rozlehlému jezeru.</p>

<p class="e-bookprozatext">Podle mapy se vléval tento potok do jezera. A právě k ústí
tohoto potoka se dostali chlapci v jedenáct hodin dopoledne, když urazili šest
mil cesty.</p>

<p class="e-bookprozatext"><span class="calibre16">Na tomto místě, pod
překrásnou sosnou, jejíž větve se skláněly jako deštník, učinili zastávku. Mezi
dvěma balvany byl rozdělán oheň, který živili suchým klestím. O něco později
dva tukotukové, Servicem stažení a vykuchaní, se opékali nad kmitavými plameny.
Není snad nutné říkat, že zatímco Phann, leže před ohništěm, vdechoval příjemnou
vůni zvěřiny, mladý kuchař dával dobrý pozor, aby se pečeně propekla po obou stranách.</span></p>

<p class="e-bookprozatext">Poobědvali s velikou chutí a také neměli důvod vytýkat
vady prvnímu pokusu Service v kuchařském umění. Tukotukové je nasytili a nebylo
nutné, aby sáhli na potraviny, které si nesli v brašnách, kromě sucharů, jež
pojídali místo chleba. A ještě ani těmi neplýtvali, neboť měli dostatek masa, a
to výborného masa, s příchutí vonných bylin, které sloužily těmto hlodavcům za
potravu.</p>

<p class="e-bookprozatext">Potom přešli potok, a protože se dal přebrodit,
nemuseli použít gumový člun, což by si vyžádalo více času.</p>

<p class="e-bookprozatext">Protože se pobřeží jezera stávalo pomalu bažinatým,
museli se dát po okraji lesa, avšak dohodli se, že sestoupí znovu na východ,
jakmile by to povaha půdy dovolila. Všude našli stejné druhy stromů ladného
vzrůstu, břízy, buky, věčně zelené duby i smrky různých odrůd. Množství
překrásných ptáků poskakovalo z větve na větev, jako černé žluvy s červenou
chocholkou, lejskové s bílou chocholkou, střízlíci druhu <span class="e-bookdejapoznamkychar">scytalop</span><a title="" href="../Text/dva_roky_prazdnin_93.html#_ftn14" class="pcalibre pcalibre1" id="_ftnref14"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[14]</span></span></span></i></span></a><span class="e-bookdejapoznamkychar">,</span> na tisíce žlun se chechtalo pod listím,
zatímco pěnkavy, skřivánci a kosi zpívali z plna hrdla. Ve vzdušných výšinách
kroužili kondoři, supi a několik párů velice žravých <i class="calibre15">caracarů</i><a title="" href="../Text/dva_roky_prazdnin_93.html#_ftn15" class="pcalibre pcalibre1" id="_ftnref15"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[15]</span></span></span></i></span></a>, kteří
nejraději navštěvovali krajiny Jižní Ameriky.</p>

<p class="e-bookhvezdickystred"></p>
</div>
</body>
</html>