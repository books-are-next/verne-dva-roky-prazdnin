<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">Když Wilcox vnikl dovnitř, narazil na dřevěnou židli
postavenou u stolu, na němž bylo nějaké nádobí, kamenný džbán, veliké lastury,
které asi sloužily jako talíře, nůž s vylámanou a rezavou čepelí, dvě nebo tři udice,
plechový podnos a plechovou misku, která byla právě tak prázdná, jako džbán. O protější
stranu se opírala jakási truhla, zhotovená z hrubých prken, která obsahovala
rozpadlé oděvy.</p>

<p class="e-bookprozatext">Ze všeho vycházelo najevo, že tato jeskyně byla
obývána. Avšak ve které době a kým? Ležela snad lidská bytost, která tu žila, v
některém koutě…?</p>

<p class="e-bookprozatext">V pozadí byly pozůstatky bídného lůžka s vlněnou
pokrývkou, která se rozpadla na cáry. Za pelestí na lavici byla druhá miska a dřevěný
svícen, z něhož ještě vyčníval zuhelnatělý knot.</p>

<p class="e-bookprozatext">Chlapci nejdříve ucouvli při myšlence, že tato
pokrývka snad zakrývá mrtvolu.</p>

<p class="e-bookprozatext">Avšak Briant přemohl strach, odkryl ji…</p>

<p class="e-bookprozatext">Lůžko bylo prázdné.</p>

<p class="e-bookprozatext">Okamžik nato, bolestně vzrušeni, stáli všichni čtyři u
Phanna, který zůstal venku a nepřestával žalostivě kňučet.</p>

<p class="e-bookprozatext">Sestoupili asi dvacet kroků po horském srázu lemujícím
řeku a náhle se zastavili. Pocit hrůzy je přimrazil na místě.</p>

<p class="e-bookprozatext">Zde mezi kořeny buku ležely na zemi zbytky lidské
kostry.</p>

<p class="e-bookprozatext">Na tomto místě tedy zemřel ubožák, jenž žil zajisté
před mnoha lety v této jeskyni, a tento divoký útulek, který mu sloužil za
obydlí, nebyl ani jeho hrobem!</p>

</div>
</body>
</html>