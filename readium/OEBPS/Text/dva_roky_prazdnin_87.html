<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="e-booknadpis">XXVIII. KAPITOLA</h2>

<p class="e-bookprozatextuprostredtucne">Výslech Forbese – Situace – Na výzvědách
– Poměr zápasících sil – Zbytek ležení – Briant zmizel – Doniphan jemu na pomoc
– Těžké zranění – Výkřik od French Cavern – Zjevení se Forbese – Mokův výstřel
z děla</p>

<p class="e-booktirazacitacetext">Ačkoliv tato noc beze spánku byla
tak namáhavá, nikoho druhý den nenapadlo, aby si alespoň na hodinku odpočinul.
Bylo v té chvíli zcela nepochybné, že Walston, když se mu nezdařila lest, se
uchýlí k násilí. Rock, jenž unikl výstřelu kormidelníka, ho nepochybně opět
vyhledal a sdělil mu, že nyní, kdy byly jeho úklady prozrazeny, pouze vylomením
dveří bylo možné vniknout do French Cavern.</p>

<p class="e-bookprozatext">Již za ranních červánků vyšli opatrně ven Evans,
Briant, Doniphan a Gordon. Po východu slunce houstly ranní mlhy stále více a vznesly
se nad jezero, které čeřil slabý vánek.</p>

<p class="e-bookprozatext">Celé okolí French Cavern, jak na straně k řece
Zealand, tak na straně k Traps Woods, se zdálo být klidné. Uvnitř ohrady
pobíhala domácí zvířata jako obyčejně sem a tam. Phann, jenž poskakoval po
Sport Terrace, nedával najevo žádný nepokoj.</p>

<p class="e-bookprozatext">Evans především pátral, nejsou-li znát na zemi otisky
nohou. Skutečně jich objevil veliké množství, zejména v blízkosti French
Cavern. Křížily se na všechny strany a byly důkazem, že Walston a jeho
společníci se dostali až k řece a při otvoru dveří vedoucích do zásobárny
naslouchali.</p>

<p class="e-bookprozatext">Stopy krve na písku znát nebyly. To byl důkaz, že Rock
nebyl kulkou kormidelníka zraněn.</p>

<p class="e-bookprozatext">Tu se však naskytla otázka, zda Walston, jako nepraví
trosečníci, přišel od jihu Family Lake, nebo zda snad spíš nedorazil k French Cavern
od severu. Ve druhém případě by musel Rock zcela jistě uprchnout k Traps Woods,
aby se k němu opět připojil.</p>

<p class="e-bookprozatext">Bylo velice důležité vysvětlit tuto okolnost, a proto
se dohodli, že podrobí Forbese výslechu, aby se dozvěděli, kterou cestu Walston
nastoupil. Bylo však možné donutit Forbese k tomu, aby mluvil, a pokud by
mluvil, pověděl by pravdu…? Probudily by se v jeho srdci šlechetnější pocity z vděčnosti
ke Caty, která mu zachránila život…? Zapomene, co to znamená zradit ty, které
dříve žádal o pohostinné přijetí ve French Cavern?</p>

<p class="e-bookprozatext">Aby jej osobně podrobil otázkám, vrátil se Evans do
haly, otevřel dveře boční místnosti, do níž vsadil Forbese, zbavil jej pout a uvedl
do haly.</p>

<p class="e-bookprozatext">„Forbesi,“ začal Evans, „tvůj i Rockův úkladný záměr
se nezdařil. Záleží mi na tom, abych se dozvěděl, jaké měl Walston nejdříve
úmysly. Ty o tom dobře víš. Chceš mi odpovídat?“</p>

<p class="e-bookprozatext">Forbes sklonil hlavu a neodvážil se podívat do očí ani
Evansovi, ani Caty, ani chlapcům, před které jej kormidelník předvedl. Mlčel.</p>

<p class="e-bookprozatext">Caty se pokoušela být prostřednicí.</p>

<p class="e-bookprozatext">„Forbesi,“ řekla, „dříve jste byl alespoň poněkud
soucitnější, když jste své společníky při vraždění na <span class="e-bookdejapoznamkychar">Severnu</span> zdržoval, aby mne nezabili. Budete
i nyní připraven učinit něco, aby tyto děti byly uchovány od daleko hroznějšího
vraždění?“</p>

<p class="e-bookprozatext">Forbes neodpovídal.</p>

<p class="e-bookprozatext">„Forbesi,“ mluvila dál, „ty děti vám darovaly život,
zatímco vy jste byl hoden smrti. Zajisté ve vás ještě nadobro neutuchl pocit lidskosti.
I když jste již spáchal tolik zlého, ještě se můžete vrátit na cestu dobra. Vzpomeňte,
k jak ohavnému zločinu jste nyní podával pomocnou ruku!“</p>

<p class="e-bookprozatext">Z Forbesových prsou se v té chvíli vydral napůl dušený
vzdech.</p>

<p class="e-bookprozatext">„Co mohu učinit?“ odpověděl temným hlasem.</p>

<p class="e-bookprozatext">„Můžeš nám sdělit,“ ujal se slova Evans, „co se mělo
stát tuto noc a jaké byly další záměry vůči nám. Očekával jsi Walstona a ostatní,
kteří sem chtěli vniknout, jakmile by jim byly jedny dveře otevřeny?“</p>

<p class="e-bookprozatext">„Ano!“ zamumlal Forbes.</p>

<p class="e-bookprozatext">„A tito chlapci, kteří tě tak přátelsky přijali, měli
být všichni povražděni?“</p>

<p class="e-bookprozatext">Forbesova hlava padla na prsa a neměl sílu, aby
odpověděl. </p>

<p class="e-bookprozatext">„Řekni nám,“ pravil kormidelník, „ze které strany sem
přišli Walston a jeho společníci?“</p>

<p class="e-bookprozatext">„Od severu jezera,“ odpověděl Forbes.</p>

<p class="e-bookprozatext">„Zatímco vy dva, Rock a ty, jste přišli od jihu?“</p>

<p class="e-bookprozatext">„Ano!“</p>

<p class="e-bookprozatext">„Navštívili snad již na západě ostatní části ostrova?“</p>

<p class="e-bookprozatext">„Dosud ne.“</p>

<p class="e-bookprozatext">„Kde jsou asi nyní?“</p>

<p class="e-bookprozatext">„To nevím…“</p>

<p class="e-bookprozatext">„Nemůžeš nám říci více, Forbesi?“</p>

<p class="e-bookprozatext">„Nikoliv… Evansi… nikoliv.“</p>

<p class="e-bookprozatext">„A myslíš si, že se sem Walston nevrátí?“</p>

<p class="e-bookprozatext">„Ano!“</p>

<p class="e-bookprozatext">Walston a jeho společníci patrně, když zaslechli
kormidelníkův výstřel a zjistili, že jejich lest byla prohlédnuta, pokládali za
vhodné vydat se jinam a počkat na vhodnější příležitost.</p>

<p class="e-bookprozatext">Evans, jenž nedoufal v bližší objasnění od Forbese,
odvedl jej opět do jeho vězení, jehož dveře byly zvenčí uzamčeny.</p>

<p class="e-bookprozatext">Postavení všech bylo a zůstávalo velice napjaté. Kde
se Walston zdržoval? Byl snad skryt v Traps Woods? Forbes to buď nemohl, nebo
nechtěl říci. A přece bylo tak nutné, aby měli v tomto směru jasno. Z toho
důvodu si kormidelník usmyslel, že ohledně toho něco podnikne, třebaže to bylo
spojeno s nebezpečím.</p>

<p class="e-bookprozatext">V poledne přinesl Moko zajatci něco k jídlu. Forbes
seděl zamyšlen a sotva se potravy dotkl. Co se dělo v nešťastníkově duši? Trápilo
jej snad svědomí…? Kdo to mohl vědět?</p>

<p class="e-bookprozatext">Po snídani vyložil Evans chlapcům svůj úmysl, že se
chce vydat až k okraji Traps Woods, protože mu velice záleží na tom, aby se
dozvěděl, zda se zločinci dosud zdržovali v okolí French Cavern. Tento návrh
byl bez dalšího jednání přijat a provedeny veškeré přípravy a ochranná zařízení,
aby se zajistili vůči všem možnostem.</p>

<p class="e-bookprozatext">Walston a jeho společníci se nacházeli v době, kdy byl
Forbes zajat, pouze v síle šesti mužů, zatímco malá osada kromě Evanse a Caty
se skládala z patnácti chlapců.</p>

<p class="e-bookprozatext">Z tohoto počtu však museli být odečteni nejmenší,
kteří se nemohli boje přímo účastnit. Bylo dohodnuto, že po dobu výzvědné
obchůzky kormidelníka měli Iverson, Jenkins, Dole a Costar s Caty, Moko a Jacques
zůstat pod Baxterovou ochranou v hale. Naproti tomu velcí, a to Briant, Gordon,
Doniphan, Cross, Service, Webb, Wilcox a Garnett měli provázet Evanse. Osm
chlapců proti šesti mužům ve věku největší síly byl ovšem veliký nepoměr.</p>

<p class="e-bookprozatext">Každý z nich měl ovšem jako zbraň pušku a revolver,
zatímco Walston měl pouze pět pušek pocházejících ze <span class="e-bookdejapoznamkychar">Severnu.</span> Za takových okolností by chlapcům
poskytl nejlepší vyhlídky boj na dálku, poněvadž Doniphan, Wilcox a Cross byli
výbornými střelci, a proto byli oproti americkým námořníkům v převaze. Kromě
toho měli dostatek střeliva, zatímco Walston, jak pravil kormidelník, byl odkázán
pouze na několik nábojů.</p>

<p class="e-bookprozatext">Byly asi dvě hodiny odpoledne, když se sestavil malý
šik pod vedením Evanse. Baxter, Jacques, Moko, Caty a malí se vrátili ihned do
French Cavern, kde byly dveře sice zavřeny, ale nikoliv zataraseny, aby pro
případ mohli ihned poskytnout rychlé útočiště kormidelníkovi a ostatním.</p>

<p class="e-bookprozatext">Ostatně nebylo se čeho obávat ani z jihu, ani ze
západu, neboť kdyby chtěl Walston zaútočit z těchto stran, musel by se nejdříve
dostat do zálivu Seagulla a pak táhnout podél řeky Zealand, což ovšem
vyžadovalo delší čas. Podle Forbesovy výpovědi odešel k západnímu břehu jezera
a ani tuto část ostrova neznal. Evans se tedy nemusel obávat žádného útoku
zezadu, neboť nepřátelské síly mohly být vyhledány jen na severu.</p>

<p class="e-bookprozatext">Chlapci a kormidelník postupovali podél břehu Auckland
Hill co možná nejopatrněji. Křoviny a skupiny stromů za výšinou jim dovolovaly
dorazit do lesa, přičemž své postavení nijak neodkrývali.</p>

<p class="e-bookprozatext">Evans kráčel v čele a byl neustále nucen krotit
Doniphanovu horlivost, který chtěl být stále první. Když se dostali k hrobu,
jenž kryl tělesné ostatky francouzského trosečníka, pokládal kormidelník za
vhodné dát se šikmo, aby se přiblížil k pobřeží Family Lake.</p>

<p class="e-bookprozatext">Phann, jehož se Gordon marně snažil zadržet, zřejmě,
stříhaje ušima a čenichaje nosem při zemi, něco větřil, a brzy zjistili, že
našel stopu.</p>

<p class="e-bookprozatext">„Pozor!“ zvolal Briant.</p>

<p class="e-bookprozatext">„Ano,“ odpověděl Gordon. „To není stopa zvěře.
Pozorujte počínání psa!“</p>

<p class="e-bookprozatext">„Vplížíme se pod křoviny,“ radil Evans, „a vy,
Doniphane, protože dobře střílíte, ať neminete ani jednoho lotra, jakmile jej
dostanete na mušku. Užitečnější kulku nikdy nevystřelíte.“</p>

<p class="e-bookprozatext">Za několik okamžiků se dostali k prvním skupinám
stromů. Tam na pokraji Traps Woods našli stopy nedávného ležení, sotva zuhelnatělé
větve a sotva vychladlý popel.</p>

<p class="e-bookprozatext">„Zcela jistě pobýval Walston minulou noc na tomto
místě,“ připomenul Gordon.</p>

<p class="e-bookprozatext">„A možná že snad před několika hodinami byl ještě zde,“
odpověděl Evans. „Pokládám proto za správnější, když poněkud ustoupíme ke
skalnatému pobřeží.“</p>

<p class="e-bookprozatext">Sotva dopověděl, když z pravé strany zahřměla rána.
Kulka nesoucí se nad Briantovou hlavou se zaryla do stromu, o který se opíral.</p>

<p class="e-bookprozatext">Téměř současně zahřměl ještě další výstřel, po němž
následoval výkřik, zatímco asi o padesát kroků dál jakási postava zmizela pod
stromy.</p>

<p class="e-bookprozatext">Byl to Doniphan, který vystřelil ve směru kouře první
rány.</p>

<p class="e-bookprozatext">Protože pes nezůstal stát, pádil Doniphan bez rozmyslu
za ním, rozohněný bojem.</p>

<p class="e-bookprozatext">„Kupředu!“ zvolal Evans, „nesmíme jej nechat samotného
proti přesile!“</p>

<p class="e-bookprozatext">Za několik minut dohonili Doniphana a kruhem se
postavili kolem těla, které leželo uprostřed vysoké trávy.</p>

<p class="e-bookprozatext">„Tento zde je Pike,“ řekl Evans. „Dostal svou odměnu,
lotr. Kdyby ho sám ďábel chtěl dostat, musel by se vrátit s nepořízenou. Opět o
jednoho méně.“</p>

<p class="e-bookprozatext">„Ostatní asi nebudou daleko odtud,“ podotkl Garnett.</p>

<p class="e-bookprozatext">„Nuže, mladí přátelé, dejme se do práce!“</p>

<p class="e-bookprozatext">„Na kolena! Na kolena!“</p>

<p class="e-bookprozatext">Třetí výstřel, tentokrát z levé strany. Service, jenž
neshýbl hlavu, škrábla kulka na čele.</p>

<p class="e-bookprozatext">„Jsi raněn?“ zvolal Gordon a běžel k němu.</p>

<p class="e-bookprozatext">„To nic není, Gordone, docela nic,“ odpověděl Service.
„Nanejvýš lehká rána.“</p>

<p class="e-bookprozatext">Nyní záleželo na tom, aby se od sebe neoddělovali.
Když byl Pike zabit, zbýval již jen Walston se čtyřmi muži, kteří asi nedaleko
zaujali postavení za stromy. Evans a jeho přátelé, skrčení pod křovím, se
srazili do šiku, připraveni bránit se, kdyby z některé strany mělo dojít k útoku.</p>

<p class="e-bookprozatext">Náhle zvolal Garnett:</p>

<p class="e-bookprozatext">„Kde je Briant?“</p>

<p class="e-bookprozatext">„Nevidím ho,“ odpověděl Wilcox.</p>

<p class="e-bookprozatext">Briant skutečně zmizel, a protože štěkot psa byl
slyšet s novou prudkostí, obávali se, že statečný chlapec se dostal do zápasu s
několika muži loupežné tlupy.</p>

<p class="e-bookprozatext">„Briante! Briante!“ zvolal Doniphan.</p>

<p class="e-bookprozatext">Všichni se pustili nevědomky po stopách Phanna. Evans
je již nemohl zadržet. Plížili se od stromu ke stromu a neustále se blížili.</p>

<p class="e-bookprozatext">„Pozor, Evansi, pozor!“ zvolal náhle Cross, jenž
rychle padl na zem.</p>

<p class="e-bookprozatext">Jako v předtuše sklonil kormidelník hlavu, právě když
několik palců nad ním zahvízdla kulka.</p>

<p class="e-bookprozatext">Když opět vstal, spatřil jednoho z Walstonovy tlupy,
jenž prchal stromovím.</p>

<p class="e-bookprozatext">Poznal Rocka, který mu minulou noc unikl.</p>

<p class="e-bookprozatext">„To je pro tebe, Rocku!“ zvolal.</p>

<p class="e-bookprozatext">Vystřelil a Rock zmizel, jako by se propadl do země.</p>

<p class="e-bookprozatext">„Copak jsem ho zase minul?“ zvolal Evans. „Tisíc
hromů, to by byla smůla!“</p>

<p class="e-bookprozatext">To všechno se stalo v několika minutách. Náhle zazněl
štěkot psa zcela nablízku a hned nato byl slyšet Doniphanův hlas:</p>

<p class="e-bookprozatext">„Jen se drž, Briante! Dobře se drž!“ zvolal.</p>

<p class="e-bookprozatext">Evans a ostatní se pustili tím směrem a asi po dvaceti
krocích spatřili Brianta, jak zápasil s Copem.</p>

<p class="e-bookprozatext">Ten lotr mrštil již chlapcem o zem a už jej chtěl
probodnout svým nožem, když Doniphan, jenž přišel právě včas, aby odrazil ránu,
se vrhl na Copa, nemaje ani čas, aby použil svůj revolver.</p>

<p class="e-bookprozatext">Vtom se mu zaryl bídákův nůž do prsou… Klesl, ani
nevykřikl.</p>

<p class="e-bookprozatext">Když Cope zpozoroval, že jej chtěli Evans, Garnett a Webb
zaskočit, dal se na útěk směrem na východ. Současně za ním vystřelili několik
ran. Zmizel a Phann se vrátil, neboť jej nemohl dostihnout.</p>

<p class="e-bookprozatext">Sotva se Briant pozdvihl, přistoupil k Doniphanovi,
opřel mu hlavu a snažil se jej vzkřísit.</p>

<p class="e-bookprozatext">Evans a ostatní přiběhli hned k němu, jakmile opět
nabili své pušky.</p>

<p class="e-bookprozatext">Boj vyzníval zpočátku v neprospěch Walstona, neboť
Pike byl zabit, Cope a Rock pak neschopní boje.</p>

<p class="e-bookprozatext">Bohužel, Doniphan byl raněn do prsou, a jak se zdálo,
smrtelně. Oči měl zavřené, obličej bledý jako vosk, ani se nepohnul a ani neslyšel,
že na něj Briant volal.</p>

<p class="e-bookprozatext">Zatím se Evans sklonil nad chlapcovým tělem. Rozepnul
mu vestu, pak roztrhl jeho zakrvácenou košili. Z úzké trojhranné rány nad
čtvrtým žebrem na levé straně se dosud řinula krev. Zasáhlo ostří nože srdce?
Nikoliv, neboť Doniphan dosud dýchal. Avšak byla obava, že byly zasaženy plíce,
neboť dech raněného byl neobyčejně slabý.</p>

<p class="e-bookprozatext">„Dopravme ho do French Cavern!“ řekl Gordon. „Pouze
tam můžeme o něj pečovat.“</p>

<p class="e-bookprozatext">„A zachránit jej!“ zvolal Briant. „Ach, můj ubohý
příteli! Za mne ses obětoval!“</p>

<p class="e-bookprozatext">Evans schválil návrh odnést Doniphana ihned do French Cavern
– zvláště když se zdálo, že v boji nastala chvíle klidu. Bylo pravděpodobné, že
když Walston viděl svůj nezdar, uprchl do hlubin Traps Woods.</p>

<p class="e-bookprozatext">Avšak – a to Evanse nejvíc znepokojovalo – nespatřil
ani Walstona, ani Brandta, ani Rocka, a ti byli nejnebezpečnější z celé tlupy.</p>

<p class="e-bookprozatext"><span class="calibre19">Doniphanův stav
vyžadoval, aby byl bez prodlení odnesen. Briant a Service se snažili rychle
zhotovit nosítka z větví – na ta byl chlapec položen, avšak vědomí se mu
nevrátilo. Pak jej pomalu jeho čtyři přátelé zdvihli, zatímco ostatní je
obklopili, majíce pušky nabité a revolvery v rukou.</span></p>

<p class="e-bookprozatext">Průvod se dal přímo podél úpatí Auckland Hill. Bylo to
lepší než pustit se po břehu jezera. Podél vysočiny museli dávat pozor nalevo a
dozadu. Avšak nic je nerušilo na této smutné cestě. Několikrát zavzdychal Doniphan
tak bolestně, že Gordon poručil zastavit, aby pozoroval jeho dech, a za chvíli
se dali opět na cestu.</p>

<p class="e-bookprozatext">Takto ušli tři čtvrtiny cesty. Zbývalo jen učinit
ještě osm nebo devět set kroků, aby dorazili do French Cavern, jehož dveře dosud
nebyly vidět, neboť byly skryté za výběžkem pobřežního pohoří.</p>

<p class="e-bookprozatext">Tu se ozvaly od řeky Zealand výkřiky. Phann vyrazil
tím směrem. Bylo zjevné, že Walston přepadl s dvěma společníky French Cavern.</p>

<p class="e-bookprozatext">Skutečně – jak později zjistili – přihodilo se
následující:</p>

<p class="e-bookprozatext">Zatímco Rock, Cope a Pike dobře ukryti za silnými
stromy Traps Woods zaměstnávali malou Evansovu družinu, dorazili jejich společníci
Walston, Brandt a Book k Auckland Hill a pustili se vyschlým korytem Dike Creeku.
Přeběhli rychle jeho náhorní plošinu a slezli průrvou ke břehu řeky poblíž
vchodu do zásobárny. Jakmile tam jednou byli, podařilo se jim prolomit dveře,
které nebyly zataraseny, a vnikli do French Cavern.</p>

<p class="e-bookprozatext">Přijde Evans ještě včas, aby zabránil pohromě?</p>

<p class="e-bookprozatext">Vmžiku si kormidelník sestavil plán. Zatímco Cross,
Webb a Garnett zůstali u Doniphana, kterého nemohli zanechat o samotě, dali se
Gordon, Briant, Service, Wilcox a on do běhu co nejkratším směrem ke French
Cavern. O několik minut později, když spatřili Sport Terrace, naskytla se jim
podívaná, která je zbavovala veškeré naděje.</p>

<p class="e-bookprozatext">V téže chvíli vystoupil Walston ze dveří haly a držel
dítě, které táhl k řece.</p>

<p class="e-bookprozatext">Tento chlapec byl Jacques. Marně se mu jej snažila
Caty vyrvat, když se vrhla na Walstona. Okamžik nato se objevil Walstonův společník.
Brandt uchopil malého Costara a unášel ho stejným směrem.</p>

<p class="e-bookprozatext">Baxter se sice na Brandta vrhl, byl však prudce
odstrčen a svalil se na zem.</p>

<p class="e-bookprozatext">Ostatní děti, Dole, Jenkins a Iverson, nebyly k spatření,
dokonce ani sám Moko. Snad již byly zavražděny uvnitř French Cavern.</p>

<p class="e-bookprozatext">Zatím se Walston a Brandt přiblížili rychle k řece.
Bylo snad možné dostat se přes ni jinak než plaváním? Ano, neboť tam byl Book,
a sice v jole, kterou vytáhl ze zásobárny.</p>

<p class="e-bookprozatext">Jakmile by jednou byli na levém břehu, byli by všichni
tři v bezpečí. Dříve než jim někdo mohl zamezit cestu, vydali by se do svého
ležení v Bear Rock – Jacquese a Costara měli v rukou jako rukojmí.</p>

<p class="e-bookprozatext">Evans, Briant, Gordon, Cross a Wilcox běželi, co jim
nohy stačily, doufajíce, že dorazí na Sport Terrace dříve, než by se Walston,
Book a Brandt dostali na druhý břeh. Kdyby na ně stříleli ze vzdálenosti, kde
se nacházeli, mohli by zároveň zastřelit i Jacquese a Costara.</p>

<p class="e-bookprozatext">Byl zde však Phann. Vrhl se na Brandta a zakousl se mu
do šíje. Zločinec, aby se mohl lépe bránit psovi, pustil Costara, zatímco Walston
se snažil odvléci Jacquese do joly.</p>

<p class="e-bookprozatext">Náhle vyběhl z haly muž. Byl to Forbes.</p>

<p class="e-bookprozatext">Chtěl se snad spojit se svými starými společníky,
zločinci, když vyrazil dveře svého vězení? Walston o tom nepochyboval.</p>

<p class="e-bookprozatext">„Za mnou, Forbesi…! Pojď…! Pojď!“ volal.</p>

<p class="e-bookprozatext">Evans se zastavil a již chtěl vypálit ránu, když
viděl, jak se Forbes vrhl na Walstona. Walston překvapen tímto útokem, kterého
se nenadál, musel pustit Jacquese a obrátil se s nožem proti Forbesovi.</p>

<p class="e-bookprozatext">Forbes klesl u Walstonových nohou.</p>

<p class="e-bookprozatext">To všechno se stalo v okamžiku. Evans, Briant, Gordon,
Service a Wilcox byli ještě asi sto kroků od Sport Terrace.</p>

<p class="e-bookprozatext">Vtom chtěl Walston znovu uchopit Jacquese, aby jej
vtáhl do joly, kde jej očekával Book a Brandt, jemuž se podařilo zbavit se psa.</p>

<p class="e-bookprozatext">Nepodařilo se mu to. Jacques, jenž byl ozbrojen
revolverem, vystřelil do jeho prsou. Walston, těžce raněn, měl ještě sílu
potácet se ke svým dvěma společníkům, kteří jej uchopili do náručí a odrazili
od břehu, když prudce odstrčili jolu.</p>

<p class="e-bookprozatext">V té chvíli zaduněla hromová rána. Krupobití kulek rozbrázdilo
vody řeky.</p>

<p class="e-bookprozatext">Bylo to z malého děla, jež vypálil plavčík střílnou
zásobárny.</p>

<p class="e-bookprozatext">A v té chvíli, kromě dvou zločinců, kteří zmizeli v hloubi
Traps Woods, byl Chairman Island zbaven lupičů <span class="e-bookdejapoznamkychar">Severnu,</span> které odnášel proud řeky Zealand k
oceánu.</p>

</div>
</body>
</html>