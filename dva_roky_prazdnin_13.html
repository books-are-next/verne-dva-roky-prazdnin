<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV. KAPITOLA">
    <meta name="apple-mobile-web-app-capable" content="yes">
    <title>IV. KAPITOLA</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="dva_roky_prazdnin_13.html">
    <meta name="identifier" content="verne-dva-roky-prazdnin-b45983c">
    <meta name="role" content="other">
  </head>
  <body data-nb-words="949" data-nb-chars="5999" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">IV. KAPITOLA</span></h1>
        <p class="chunk" data-nb-ref-number="2" id="chunk2" data-nb-words="33" data-nb-chars="193"><span class="idea" data-nb-ref-number="2" id="idea2" data-nb-words="33" data-nb-chars="193">První ohledání pobřeží – Briant a&nbsp;Gordon v&nbsp;lese – Marná snaha vyhledat jeskyni – Inventář zásob – Potraviny, zbraně, oděv, lůžkové potřeby, nářadí, náčiní a&nbsp;nástroje – První snídaně – První noc</span></p>
        <p class="chunk" data-nb-ref-number="3" id="chunk3" data-nb-words="91" data-nb-chars="586"><span class="idea" data-nb-ref-number="3" id="idea3" data-nb-words="91" data-nb-chars="586">Výspa byla neobydlena, jak zjistil Briant, když pozoroval kraj z&nbsp;ráhnoví předního stěžně. Již hodinu ležel škuner na&nbsp;písčitém pobřeží a&nbsp;dosud se&nbsp;neobjevil ani jediný z&nbsp;domorodců. Ani pod stromovím, které se&nbsp;zdvihalo na&nbsp;skalnatém pobřeží, ani na&nbsp;březích proudu vzedmutého vlnami oceánu nebyl vidět ani dům, ani chýše, ani stan. Na&nbsp;povrchu písčitého pobřeží, které lemoval nános mořských řas, se&nbsp;nejevila ani stopa lidské nohy. Při ústí malé řeky nebyla žádná rybářská bárka. Konečně mezi oběma předhořími, jižním i&nbsp;severním, nad celým obvodem tohoto zálivu nekroužil vzduchem žádný kouř.</span></p>
        <p class="chunk" data-nb-ref-number="4" id="chunk4" data-nb-words="26" data-nb-chars="141"><span class="idea" data-nb-ref-number="4" id="idea4" data-nb-words="26" data-nb-chars="141">Briant a&nbsp;Gordon si&nbsp;ze&nbsp;všeho nejdříve usmysleli, že&nbsp;vniknou opatrně do&nbsp;lesa, aby se&nbsp;dostali až&nbsp;k&nbsp;výšině a&nbsp;pak podle možnosti na&nbsp;ni&nbsp;vystoupili.</span></p>
        <p class="chunk" data-nb-ref-number="5" id="chunk5" data-nb-words="21" data-nb-chars="115"><span class="idea" data-nb-ref-number="5" id="idea5" data-nb-words="21" data-nb-chars="115">„Byli bychom tedy na&nbsp;pevnině, to&nbsp;by&nbsp;bylo něco!“ řekl Gordon. „Avšak jaká je&nbsp;to&nbsp;země, která se&nbsp;zdá být neobydlená…?“</span></p>
        <p class="chunk" data-nb-ref-number="6" id="chunk6" data-nb-words="28" data-nb-chars="173"><span class="idea" data-nb-ref-number="6" id="idea6" data-nb-words="28" data-nb-chars="173">„Hlavní věcí je, že&nbsp;není obydlená,“ odpověděl Briant. „Na nějaký čas máme potraviny i&nbsp;náboje…! Schází nám pouze přístřeší, a&nbsp;to&nbsp;musíme najít, už&nbsp;kvůli malým. Nuže, kupředu!“</span></p>
        <p class="chunk" data-nb-ref-number="7" id="chunk7" data-nb-words="5" data-nb-chars="36"><span class="idea" data-nb-ref-number="7" id="idea7" data-nb-words="5" data-nb-chars="36">„Ano, máš pravdu!“ odpověděl Gordon.</span></p>
        <p class="chunk" data-nb-ref-number="8" id="chunk8" data-nb-words="42" data-nb-chars="253"><span class="idea" data-nb-ref-number="8" id="idea8" data-nb-words="42" data-nb-chars="253">„Co se&nbsp;týká toho, kde asi jsme,“ pokračoval Briant, „na to&nbsp;myslet máme dost času, až&nbsp;se&nbsp;postaráme o&nbsp;nejnutnější. Je-li to&nbsp;pevnina, máme snad jakousi naději na&nbsp;pomoc. Je-li to&nbsp;však ostrov… neobydlený ostrov… nu, uvidíme! Pojď, Gordone, jdeme na&nbsp;průzkum!“</span></p>
        <p class="chunk" data-nb-ref-number="9" id="chunk9" data-nb-words="91" data-nb-chars="520"><span class="idea" data-nb-ref-number="9" id="idea9" data-nb-words="91" data-nb-chars="520">Brzy oba došli k&nbsp;okraji lesa, který se&nbsp;táhl tři nebo čtyři sta stop od&nbsp;ústí řeky mezi vysočinou a&nbsp;pravým břehem toku. V&nbsp;tomto lese nebyla ani stopa, že&nbsp;by&nbsp;se&nbsp;tudy ubíral člověk, ani průsek, ani stezka. Omšelé kmeny, skácené stářím, ležely na&nbsp;zemi. Briant a&nbsp;Gordon se&nbsp;bořili až&nbsp;po&nbsp;kolena do&nbsp;koberců opadaného listí. Ptáci však prchali tak bojácně, jako by&nbsp;se&nbsp;již naučili nedůvěřovat lidským bytostem. Bylo tedy patrné, že&nbsp;toto pobřeží, i&nbsp;když nebylo obydleno, přece jen tu&nbsp;a&nbsp;tam bylo navštěvováno domorodci sousední země.</span></p>
        <p class="chunk" data-nb-ref-number="10" id="chunk10" data-nb-words="94" data-nb-chars="582"><span class="idea" data-nb-ref-number="10" id="idea10" data-nb-words="94" data-nb-chars="582">Během deseti minut prošli oba chlapci tímto lesem, jenž byl ještě hustší poblíž skalnaté stráně, která se&nbsp;zdvihala jako srázná zeď do&nbsp;výšky asi sto dvaceti stop. Kdyby na&nbsp;úpatí tohoto výběžku byly nějaké průrvy, snad by&nbsp;tam bylo možné najít nějaké přístřeší. Právě to&nbsp;bylo velice žádoucí. Tam by&nbsp;skutečně jeskyně mimo dosah oceánu, chráněná před přímořskými větry clonou stromů, poskytovala zvláště při špatném počasí skvělý útulek. Tam by&nbsp;se&nbsp;také mohli mladí cestovatelé prozatím zařídit a&nbsp;čekat, až&nbsp;by&nbsp;se&nbsp;po&nbsp;důkladném ohledání pobřeží mohli volně a&nbsp;bezpečně odvážit do&nbsp;nitra země.</span></p>
        <p class="chunk" data-nb-ref-number="11" id="chunk11" data-nb-words="51" data-nb-chars="316"><span class="idea" data-nb-ref-number="11" id="idea11" data-nb-words="51" data-nb-chars="316">Bohužel, nenašli Gordon a&nbsp;Briant na&nbsp;tomto výběžku, tak kolmém jako pevnostní bašta, ani jeskyni, dokonce ani průrvu, jíž by&nbsp;bylo možné dostat se&nbsp;na&nbsp;její temeno. Pokud chtěli vniknout do&nbsp;nitra území, bylo patrně nutné obejít toto skalnaté pobřeží, jehož polohu již Briant poznal, když se&nbsp;rozhlížel z&nbsp;ráhnoví Seagulla.</span></p>
        <p class="chunk" data-nb-ref-number="12" id="chunk12" data-nb-words="50" data-nb-chars="321"><span class="idea" data-nb-ref-number="12" id="idea12" data-nb-words="50" data-nb-chars="321">Asi půl hodiny sestupovali oba po&nbsp;jižním svahu skalnatého pobřeží. Tak se&nbsp;dostali na&nbsp;pravý břeh řeky, která tvoříc mnohé zatáčky, proudila východním směrem. Byl-li tento břeh stíněn krásnými stromy, byl protější naprosto bez zeleně a&nbsp;veškerého rostlinstva. Byl to&nbsp;jakýsi nesmírný močál, jenž se&nbsp;šířil až&nbsp;k&nbsp;jižnímu obzoru.</span></p>
        <p class="chunk" data-nb-ref-number="13" id="chunk13" data-nb-words="28" data-nb-chars="175"><span class="idea" data-nb-ref-number="13" id="idea13" data-nb-words="28" data-nb-chars="175">Zklamáni ve&nbsp;své naději, že&nbsp;nemohli dosáhnout vrcholu skalnatého pobřeží, odkud by&nbsp;jim asi bylo dopřáno přehlédnout obzor na&nbsp;několik mil, vraceli se&nbsp;Briant a&nbsp;Gordon k&nbsp;Seagullu.</span></p>
        <p class="chunk" data-nb-ref-number="14" id="chunk14" data-nb-words="18" data-nb-chars="123"><span class="idea" data-nb-ref-number="14" id="idea14" data-nb-words="18" data-nb-chars="123">Doniphan a&nbsp;několik jiných chlapců pobíhalo po&nbsp;skaliskách, zatímco Jenkins, Iverson, Dole a&nbsp;Costar se&nbsp;bavili sbíráním mušlí.</span></p>
        <p class="chunk" data-nb-ref-number="15" id="chunk15" data-nb-words="78" data-nb-chars="528"><span class="idea" data-nb-ref-number="15" id="idea15" data-nb-words="78" data-nb-chars="528">Rozhovorem se&nbsp;staršími objasnili Briant a&nbsp;Gordon výsledek své výpravy. Dokud by&nbsp;pátrání nepokročilo, zdálo se&nbsp;být vhodné neopouštět škuner. Jakkoliv bylo jeho žebroví přelámáno a&nbsp;téměř po&nbsp;okraj lodě byl skloněn, mohl přece jen na&nbsp;místě, kde kotvil, sloužit za&nbsp;dočasné obydlí. Byla-li paluba pootevřena nad místností mužstva, poskytovaly salon a&nbsp;zadní místnosti dostatečné přístřeší proti vichřici. A&nbsp;co&nbsp;se&nbsp;týkalo kuchyně, nijak neutrpěla smýkáním přes bradla – k&nbsp;veliké spokojenosti těch, které otázka stravy zajímala především.</span></p>
        <p class="chunk" data-nb-ref-number="16" id="chunk16" data-nb-words="173" data-nb-chars="1105"><span class="idea" data-nb-ref-number="16" id="idea16" data-nb-words="173" data-nb-chars="1105">Opravdu bylo štěstím, že&nbsp;tito chlapci nemuseli přenášet na&nbsp;pobřeží předměty nevyhnutelné ke&nbsp;svému zařízení. I&nbsp;kdyby se&nbsp;jim to&nbsp;podařilo, jakým těžkostem a&nbsp;jaké námaze by&nbsp;zde byli vydáni? Kdyby Seagull uvázl na&nbsp;prvním skalisku, bylo by&nbsp;pro ně&nbsp;možné zachránit veškeré potřeby? Nebo nerozmetal by&nbsp;oceán brzy jachtu, a&nbsp;mohli by&nbsp;pak z&nbsp;trosek zachránit konzervy, zbraně, střelivo, oděvy, lůžkoviny, nářadí všeho druhu, tak potřebné pro existenci tohoto malého světa? Bohudík, vyhodila vodní smršť Seagulla nad pás bradel. Jakkoliv se&nbsp;tím stal naprosto neschopným k&nbsp;plavbě, zůstal alespoň obydlitelným, protože jeho vnějšek vzdoroval úderům vln i&nbsp;následujícímu nárazu a&nbsp;nic jej nemohlo již odervat z&nbsp;tohoto písčitého lůžka, kde zaryl svůj kýl. Ovšem za&nbsp;střídavých účinků slunce i&nbsp;deště se&nbsp;musel nakonec rozestoupit, jeho okraj povolit, kryt popraskat a&nbsp;rozevřít se, a&nbsp;tak útulek, jaký nyní poskytoval, se&nbsp;nezdál být trvalým. Avšak do&nbsp;té&nbsp;doby doufali mladí trosečníci najít nějaké město nebo vesnici anebo, jestli je&nbsp;bouře zahnala na&nbsp;pustý ostrov, mohli snad přece jen objevit nějakou jeskyni v&nbsp;pobřežních skalách.</span></p>
        <p class="chunk" data-nb-ref-number="17" id="chunk17" data-nb-words="118" data-nb-chars="820"><span class="idea" data-nb-ref-number="17" id="idea17" data-nb-words="118" data-nb-chars="820">Nejlepší tedy bylo zůstat prozatím na&nbsp;palubě Seagulla. K&nbsp;tomuto činili přípravy ještě téhož dne. Provazový žebřík, upevněný na&nbsp;kormě ze&nbsp;strany, na&nbsp;kterou byla jachta nakloněna, umožnil velkým, stejně jako malým dosáhnout budky nad schodištěm. Moko, který se&nbsp;poněkud vyznal v&nbsp;kuchařském umění, čemu se&nbsp;jako plavčík přiučil, podporován Servicem, kterého velice těšilo, že&nbsp;mohl vařit, začali připravovat jídlo. Všem chlapcům chutnalo znamenitě a&nbsp;Jenkinsovi, Iversonovi, Dolemu a&nbsp;Costarovi se&nbsp;zase docela vrátila dobrá nálada. Jediný Jacques Briant, kdysi nejpovedenější ptáček celého ústavu, se&nbsp;stále nepřestával krčit v&nbsp;ústraní. Takováto změna jeho charakteru, jeho zvyklostí, byla ovšem nanejvýš nápadná, avšak Jacques, když se&nbsp;stal zamlklým, vždycky se&nbsp;vyhnul otázkám svých druhů, kdykoliv pátrali po&nbsp;příčině této změny.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>