<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="e-booknadpis">XV. KAPITOLA</h2>

<p class="e-bookprozatextuprostredtucne">Cestou k domovu – Výprava na západ –
Trulca a algarroba – Čajovník – Bystřina Dike Creek – Lama vikuňa – Neklidná
noc – Guanako – Baxterova zručnost v házení lasem – Návrat do French Cavern</p>

<p class="e-booktirazacitacetext">Asi dvě stě kroků od zátoky se
zdvihal písečný násep, vysoký asi padesát stop – skvělá vyhlídka, ze které Gordon
a jeho kamarádi mohli dost daleko přehlédnout krajinu.</p>

<p class="e-bookprozatext">Sotva vyšlo slunce, pospíchali, aby došli na jeho
vrchol.</p>

<p class="e-bookprozatext">Když tam vystoupili, ihned zamířili dalekohledem na
sever.</p>

<p class="e-bookprozatext">Jestliže se širá písečná poušť rozkládala až k pobřeží
oceánu, jak to bylo patrné z mapy, nebylo možné dohlédnout na její konec, neboť
obzor oceánu se šířil ve vzdálenosti více než dvanácti mil na sever a více než
sedmi mil na východ.</p>

<p class="e-bookprozatext">Zdálo se tedy zbytečné pátrat v severní části Chairman
Island.</p>

<p class="e-bookprozatext">„Nuže,“ zeptal se Cross, „co budeme dělat nyní?“</p>

<p class="e-bookprozatext">„Vrátíme se,“ odpověděl Gordon.</p>

<p class="e-bookprozatext">„Nejdříve se však nasnídáme,“ pospíšil si připomenout
Service.</p>

<p class="e-bookprozatext">„Připrav tedy hostinu!“ odpověděl Webb.</p>

<p class="e-bookprozatext">„Máme-li se tedy vrátit,“ ozval se Doniphan, „neměli
bychom se dát jinou cestou, kterou bychom se dostali do French Cavern?“</p>

<p class="e-bookprozatext">„Pokusíme se o to,“ odpověděl Gordon.</p>

<p class="e-bookprozatext">„Mně alespoň se zdá,“ dodal Doniphan, „že naše výprava
bude teprve tehdy úplná, dáme-li se podél pravého břehu Family Lake.“</p>

<p class="e-bookprozatext">„To by trvalo trochu dlouho,“ odpověděl Gordon. „Podle
mapy bychom museli urazit třicet až čtyřicet mil, což by mohlo trvat čtyři nebo
pět dnů, a to v případě, že bychom nenarazili na žádnou překážku. A tam dole ve
French Cavern by se zbytečně znepokojili, a bude lépe, když je obav zbavíme.“</p>

<p class="e-bookprozatext">„Avšak,“ pokračoval Doniphan, „dříve nebo později bude
nutné, abychom poznali tuto část ostrova.“</p>

<p class="e-bookprozatext">„Zajisté,“ odpověděl Gordon, „a také chci za tím
účelem uspořádat výpravu.“</p>

<p class="e-bookprozatext">„A právě proto,“ vmísil se do řeči Cross, „má Doniphan
pravdu. A bylo by výhodné, abychom nešli zpět stejnou cestou.“</p>

<p class="e-bookprozatext">„To je pravda,“ odpověděl Gordon, „a navrhuji, abychom
šli po pobřeží jezera až k Stop River a pak přímo k pobřežní vysočině, podél
jejíhož úpatí půjdeme dál.“</p>

<p class="e-bookprozatext">„A proč máme jít po břehu, po kterém jsme již šli sem?“
zeptal se Wilcox.</p>

<p class="e-bookprozatext">„Ovšem, Gordone,“ připojil Doniphan, „proč nemáme
volit kratší cestu přes tuto písečnou pláň, abychom došli k prvním stromům Traps
Woods, k nimž jsou to jen asi tři nebo čtyři míle na jihovýchod?“</p>

<p class="e-bookprozatext">„Protože musíme přejít Stop River,“ odpověděl Gordon. „Bezpečně
víme, že ji lze překročit tam, kde jsme ji překonali včera, zatímco níže bychom
se mohli dostat do úzkých, kdyby byla řeka příliš prudká. Nevkročíme proto do
lesa dřív, dokud nebudeme na levém břehu Stop River. To jediné pokládám za
moudré.“</p>

<p class="e-bookprozatext">„Jen vždy moudře, Gordone!“ zvolal Doniphan s jakýmsi
nádechem ironie.</p>

<p class="e-bookprozatext">„Opatrnosti nikdy nezbývá!“ odpověděl mu Gordon.</p>

<p class="e-bookprozatext">Potom se všichni pustili po svahu nánosu, dorazili na
místo odpočinku, snědli pár sucharů a studené zvěřiny, složili své pokrývky,
uchopili zbraně a rychlým krokem nastoupili cestu, kterou se ubírali minulý
den.</p>

<p class="e-bookprozatext">Obloha byla zcela bez mráčků. Lehoučká mlha se
vznášela nad jezerem. Dal se předvídat krásný den. Gordon si jen přál, aby takovéto
počasí potrvalo alespoň šestatřicet hodin, neboť chtěl během této doby dorazit
do French Cavern.</p>

<p class="e-bookprozatext">Od šesti hodin ráno až do jedenácti hodin ušli bez
námahy devět mil od konce jezera až ke Stop River. Cestou se nepřihodilo nic neobyčejného,
jedině že v blízkosti řeky zastřelil Doniphan dva nádherné dropy chocholaté s černým
peřím, promíšeným nahoře červeným a dole bílým, což ho přivedlo do výborné nálady.
Neméně také Service, který byl neustále připravený oškubávat, kuchat a péci jakoukoliv
zvěřinu.</p>

<p class="e-bookprozatext">To také učinil o hodinu později, když on i ostatní
chlapci se převezli přes vodní proud ve skládacím člunu.</p>

<p class="e-bookprozatext">„Zde jsme konečně pod stromy,“ řekl Gordon, „a doufám,
že se Baxterovi naskytne příležitost použít lasa nebo bolas.“</p>

<p class="e-bookprozatext">„Až dosud alespoň nic podivuhodného neučinily,“
odpověděl Doniphan, který kromě pušky a karabiny všemi ostatními loveckými
pomůckami opovrhoval.</p>

<p class="e-bookprozatext">„A co by také svedly s ptáky,“ odpověděl Baxter.</p>

<p class="e-bookprozatext">„S ptáky jako se čtyřnožci, Baxtere, nemám k nim
důvěru.“</p>

<p class="e-bookprozatext">„Já také ne,“ dodal Cross, vždy připravený podporovat
svého bratrance.</p>

<p class="e-bookprozatext">„Jen počkejte, až se Baxterovi naskytne příležitost je
upotřebit, a pak suďte!“ odpověděl Gordon. „Já alespoň jsem si jistý, že se nemine.
Jestliže nám jednoho dne dojde střelivo, laso a bolas nám nebudou chybět nikdy.“</p>

<p class="e-bookprozatext">„Ale bude chybět zvěř,“ vzdoroval nepolepšitelný
chlapec.</p>

<p class="e-bookprozatext">„Uvidíme,“ odvětil Gordon, „a nyní snídejme!“</p>

<p class="e-bookprozatext">Přípravy však vyžadovaly více času, neboť Service
chtěl, aby se drop důkladně propekl. Měl-li tento opeřenec zahnat hlad mladých
žaludků, musel být skutečně dost veliký. Tento druh dropů, kteří vážili až
třicet liber a měřili od zobáku až k ocasu téměř tři stopy, patřil k největším
členům rodu <span class="e-bookdejapoznamkychar">gallinaceí</span><a title="" href="../Text/dva_roky_prazdnin_93.html#_ftn16" class="pcalibre pcalibre1" id="_ftnref16"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[16]</span></span></span></i></span></a><span class="e-bookdejapoznamkychar">.</span> A také byl sněden do posledního kousku,
dokonce do poslední kůstky, neboť Phann, který dostal kosti, nezanechal právě
tak nic jako jeho páni.</p>

<p class="e-bookprozatext">Po snídani chlapci vnikli do dosud neznámé části Traps
Woods, jimiž protékala Stop River, dříve než se smísila s vodami Tichého
oceánu. Mapa naznačovala, že její běh se stáčel k severozápadu, tekla až na
konec skalnatého pobřeží, a že její ústí se nacházelo za předhořím, které
nazvali False Sea Point. Gordon si umínil, že opustí břeh Stop River, protože
kdyby šli dál podél řeky, zabočili by na opačnou stranu od French Cavern. Chtěl
co možná nejkratší cestou dorazit k prvním výběžkům Auckland Hill a podél
jejich úpatí sestupovat na jih.</p>

<p class="e-bookprozatext">Když pomocí kompasu Gordon stanovil, kde se nacházeli,
dal se přímo na západ. V jižní části Traps Woods byly stromy řidší a byla tam
také volnější cesta, neboť tam nebylo tolik travin a houští.</p>

<p class="e-bookprozatext">Mezi buky a břízami se otvíraly tu a tam malé paseky,
kam vnikaly sluneční paprsky. Divoké květiny tu střídaly nádherné barvy květů
se svěží zelení stromů a kobercem trav. Na několika místech se kolébal
překrásný květ stračky, na lodyze dva až tři stopy vysoké. Natrhali několik
těchto květů, jimiž Service, Wilcox a Webb okrášlili své vesty.</p>

<p class="e-bookprozatext"><span class="calibre16">Gordon zde pak
učinil znamenitý nález. Jeho botanické vědomosti častokrát prospěly malé osadě.
Jeho pozornost vzbudil hustý keř s málo vyvinutým listím, na jehož trnitých
větvích byly červené plody velikosti hrachu.</span></p>

<p class="e-bookprozatext">„To jsou jahody nazývané trulca, nemýlím-li se!“
zvolal. „Plody, které indiáni používají na mnoho způsobů.“</p>

<p class="e-bookprozatext">„Jsou-li jedlé,“ odpověděl Service, „pochutnejme si.
Nic nás to nestojí.“</p>

<p class="e-bookprozatext">A dřív než mu v tom mohl Gordon zabránit, rozmáčkl
Service asi dva nebo tři plody mezi zuby.</p>

<p class="e-bookprozatext">Avšak jak se šklebil a co se mu jeho kamarádi nasmáli,
když rychle vyplivl plno slin, které vyvolala hořkost tohoto plodu ze slinných
žláz!</p>

<p class="e-bookprozatext">„A ty ještě řekneš, že se dají jíst, Gordone!“ zvolal
Service.</p>

<p class="e-bookprozatext">„Neřekl jsem, že jsou jedlé!“ hájil se Gordon. „Indiánům
slouží tyto plody k výrobě likéru, který vzniká kvašením. Myslím si, že takový
nápoj by byl pro nás výborným prostředkem, kdyby nám jednou došla brandy. Ovšem
museli bychom si počínat co nejstřídměji, neboť stoupá do hlavy. Natrhejme tedy
těchto jahod asi pytel a ve French Cavern s nimi provedeme pokus.“</p>

<p class="e-bookprozatext">Plody se nedaly trhat tak snadno, neboť je obklopovaly
stovky ostnů. Avšak když větvemi zatřásli, jak brzy Baxter a Webb zjistili, spadlo
jich mnoho na zem. Naplnili jimi celý tlumok a vydali se dál.</p>

<p class="e-bookprozatext">Na další cestě našli lusky jiné křoviny, která rostla
pouze v sousedních zemích Jižní Ameriky, a také ty natrhali. Byly to lusky takzvané
<span class="e-bookdejapoznamkychar">algarroby</span><a title="" href="../Text/dva_roky_prazdnin_93.html#_ftn17" class="pcalibre pcalibre1" id="_ftnref17"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[17]</span></span></span></i></span></a><span class="e-bookdejapoznamkychar">,</span> jejíž plody dávaly kvašením také velice
silný likér. Tentokrát je však Service již neokusil a dobře udělal. Algarroba
chutná totiž zpočátku docela sladce, brzy však působí v ústech bolestné pálení
a teprve po delším návyku bylo možné pojídat bezbolestně její zrnka.</p>

<p class="e-bookprozatext">Konečně odpoledne asi čtvrt míle před úpatím Auckland
Hill učinili nový nález, neméně skvělý. Les poskytoval úplně změněný obraz.
Protože vzduch a teplo mohly lépe proudit mýtinami, vyvinula se tu podivuhodná
flóra. Stromy zde rozkládaly své široké větve do šedesáti až osmdesáti stop a mezi
nimi povykovalo množství žvatlavého ptactva. K nejkrásnějším druhům zde patřil
antarktický buk, který po celý rok zachovával něžnou zeleň svého listí. Kromě
toho tam rostly ve skupinách poněkud nižší, ale přesto krásné na pohled,
takzvané <span class="e-bookdejapoznamkychar">winters,</span> jejichž kůra se
dala upotřebit místo skořice, což bylo vítané koření pro mistra kuchaře French Cavern.</p>

<p class="e-bookprozatext">Gordon také objevil mezi těmito rostlinami čajovník,
nazývaný <span class="e-bookdejapoznamkychar">pernettya</span><a title="" href="../Text/dva_roky_prazdnin_93.html#_ftn18" class="pcalibre pcalibre1" id="_ftnref18"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[18]</span></span></span></i></span></a> z rodu <span class="e-bookdejapoznamkychar">vaccinií</span><a title="" href="../Text/dva_roky_prazdnin_93.html#_ftn19" class="pcalibre pcalibre1" id="_ftnref19"><span class="msofootnotereference"><i class="calibre15"><span class="calibre13"><span class="msofootnotereference"><span class="calibre14">[19]</span></span></span></i></span></a><span class="e-bookdejapoznamkychar">,</span> který roste i ve vyšších zeměpisných šířkách
a jehož vonné listy svařeny dávaly velice zdravý nápoj.</p>

<p class="e-bookprozatext">„Tím můžeme doplnit své zásoby čaje,“ řekl Gordon. „Vezmeme
zatím jen několik hrstí tohoto listí a později si ho natrháme na celou zimu.“</p>

<p class="e-bookprozatext">Byly asi čtyři hodiny odpoledne, když dorazili k Auckland
Hill, téměř u samého jeho severního konce. Ačkoliv se v těchto místech zdál
poněkud nižší než kolem French Cavern, nebylo přesto možné vylézt po jeho
svahu, který spadal kolmo. Avšak na tom nezáleželo, neboť se jednalo jen o to,
aby se podél něho dostali k řece Zealand.</p>

<p class="e-bookprozatext">O dvě míle dál zaslechli hukot bystřiny, která se
zpěněna vrhala úzkou průrvou skrze pobřežní vysočinu a dala se poněkud výš přebrodit.</p>

<p class="e-bookprozatext">„To bude asi tatáž řeka, kterou jsme objevili na první
výpravě k jezeru,“ mínil Doniphan.</p>

<p class="e-bookprozatext">„Snad stejná, přes kterou byl položen přechod z plochých
balvanů?“ zeptal se Gordon.</p>

<p class="e-bookprozatext">„Zajisté!“ odpověděl Doniphan, „a právě proto jsme ji
nazvali Dike Creek.“</p>

<p class="e-bookprozatext">„Nuže, utáboříme se na jejím pravém břehu,“ řekl
Gordon. „Je již pět hodin, a protože musíme ještě jednu noc strávit pod širým nebem,
stane se to u tohoto potoka a pod klenbou velikých stromů. Zítra večer, nepotkáme-li
žádné překážky, doufám, že již budeme spát na svých lůžkách v hale.“</p>

<p class="e-bookprozatext">Service připravoval večeři, pro kterou uschoval
druhého dropa. Stále pečeně a opět pečeně, ale bylo by nespravedlivé vytýkat to
Servicemu, který neměl možnost měnit jídelní lístek.</p>

<p class="e-bookprozatext">Gordon a Baxter si zatím vyšli do lesa. Jeden, aby
hledal nové křoviny a rostliny, druhý s úmyslem, aby mohl upotřebit své laso a bolas,
již také proto, aby byl jednou učiněn konec Doniphanovým úsměškům.</p>

<p class="e-bookprozatext">Oba učinili jen asi sto kroků houštinou, když Gordon,
kývaje rukou na Baxtera, ukazoval na houf zvířat, která si hrála na trávníku.</p>

<p class="e-bookprozatext">„Jsou to kozy?“ řekl Baxter šeptem.</p>

<p class="e-bookprozatext">„Ano, anebo alespoň zvířata, která se kozám podobají,“
odpověděl Gordon. „Budeme se snažit jich zmocnit.“</p>

<p class="e-bookprozatext">„Živých?“</p>

<p class="e-bookprozatext">„Ovšemže živých, Baxtere, a dobře, že tu není také
Doniphan, neboť by některé zastřelil a ostatní by zahnal na útěk. Přibližme se
potichu, aby nás nezvětřila.“</p>

<p class="e-bookprozatext">Tato ladná zvířata, bylo jich asi šest, neměla o tom
ani potuchy. Avšak, větříc nějaké nebezpečí, jedna z koz – nepochybně samice –
nasávala vzduch a již se chystala dát se se svou družinou na útěk.</p>

<p class="e-bookprozatext">Vtom něco zafičelo vzduchem. Bolas vyletěly z Baxterovy
ruky, který byl jen asi dvacet kroků vzdálen od stáda. Obratně a prudce vrženy,
otočily se kolem jedné z koz, zatímco ostatní zmizely v houštinách.</p>

<p class="e-bookprozatext">Gordon i Baxter si pospíšili ke koze, která se marně
snažila vyprostit z osidel. Byla chycena, zabráněno jí v útěku, a s ní zároveň
i dvě mláďata, která pudově zůstala u své matky.</p>

<p class="e-bookprozatext">„Hurrrá!“ zvolal Baxter, který nemohl odolat, aby svou
radost nedal najevo hlasitým výkřikem. „Hurrrá! Jsou to opravdu kozy?“</p>

<p class="e-bookprozatext">„Nikoliv,“ odpověděl Gordon, „myslím spíš, že jsou to lamy,
jimž se říká vikuně.“</p>

<p class="e-bookprozatext">„A dávají mléko?“</p>

<p class="e-bookprozatext">„Ovšemže ano.“</p>

<p class="e-bookprozatext">„Nuže, máme dojnice!“</p>

<p class="e-bookprozatext">Gordon se nemýlil. Vikuně jsou opravdu podobny kozám,
avšak jejich paznehty jsou o něco delší, rouno krátké, ale jemné jako hedvábí,
hlavu mají malou a opatřenou rohy. Tato zvířata žila hlavně v pampách Ameriky a
také v sousedních územích Magellanova průlivu.</p>

<p class="e-bookprozatext">Lze si představit, jak byli uvítáni Gordon a Baxter,
když se vrátili do ležení. Jeden vedl vikuňu na provaze, kterým byla chycena,
druhý nesl pod každou paží jedno mládě. Protože matka je dosud krmila, dalo se
soudit, že je bez obtíží odchovají. Nebyl to snad začátek velikého stáda, který
sliboval dobrý užitek pro obyvatele malé osady? Doniphan ovšem litoval, že si
nechal uniknout tak pěknou příležitost a nevystřelil si. Avšak protože záleželo
na tom, aby dostali tuto zvěř živou, nezastřelenou, musel uznat, že bolas byly
k tomu mnohem vhodnější než střelná zbraň.</p>

<p class="e-bookprozatext">Obědvali, či vlastně večeřeli v dobré náladě. Vikuňa,
přivázaná ke stromu, si nedala bránit a pásla se, zatímco její mláďata poskakovala
kolem ní.</p>

<p class="e-bookprozatext">Avšak noc nebyla tak klidná jako na pláni Sandy
Desert. Tato část lesa byla navštěvována nebezpečnějšími šelmami, než byli
šakalové, které lze snadno poznat podle řevu, jenž zněl najednou jako vytí a štěkot.
Ve tři hodiny ráno byli náhle probuzeni, a tentokrát děsným řevem zcela
nablízku.</p>

<p class="e-bookprozatext">Doniphan, jenž byl na stráži u ohně, nepustil ani
pušku z ruky – nechtěl zpočátku ani své druhy probudit. Avšak řev se stal tak
hrozným, že Gordon a ostatní procitli sami.</p>

<p class="e-bookprozatext">„Co se děje…?“ zeptal se Wilcox.</p>

<p class="e-bookprozatext">„V okolí se nepochybně potuluje několik šelem,“ řekl
Doniphan.</p>

<p class="e-bookprozatext">„Jsou to patrně jaguáři nebo pumy,“ vysvětloval
Gordon.</p>

<p class="e-bookprozatext">„Jedni horší než druzí.“</p>

<p class="e-bookprozatext">„Ne docela, Doniphane, puma je méně nebezpečná než
jaguár. Ale ve smečce jsou šelmy velice nebezpečné.“</p>

<p class="e-bookprozatext">„Jsme připraveni na jejich uvítání,“ odpověděl
Doniphan.</p>

<p class="e-bookprozatext">Postavil se na obranu – ostatní chlapci si připravili
své revolvery.</p>

<p class="e-bookprozatext">„Střílejte, až budete mít jistou ránu!“ velel Gordon. „Ostatně
myslím, že oheň zabrání těmto šelmám, aby se přiblížily.“</p>

<p class="e-bookprozatext">„Jsou již docela blízko!“ zvolal Cross.</p>

<p class="e-bookprozatext">Skutečně, smečka již byla nedaleko ležení, soudě podle
chování Phanna, kterého Gordon jen stěží zadržel. Bylo však naprosto nemožné
rozeznat nějakou postavu v hluboké tmě lesa.</p>

<p class="e-bookprozatext">Nepochybně byly tyto šelmy zvyklé napájet se v noci na
tomto místě. Protože pak našly místo obsazené, projevovaly svou nevoli hrozným
řevem. Avšak měly se spokojit jen tím, nebo by se odvážily k útoku, jehož následky
mohly být hrozné…?</p>

<p class="e-bookprozatext">Náhle se ve vzdálenosti asi dvaceti kroků objevily ve
tmě dva svítící pohyblivé body. Téměř současně zahřměl výstřel.</p>

<p class="e-bookprozatext">Byl to Doniphan, jenž vypálil ránu, na kterou zvíře
odpovědělo ještě děsnějším řvaním. Ostatní chlapci i on namířili již revolvery,
kdyby se snad šelmy vrhly na tábor.</p>

<p class="e-bookprozatext">Baxter, jenž uchopil hořící poleno, mrštil jím prudce
směrem, kde se objevily ty oči, planoucí jako žhavé uhly.</p>

<p class="e-bookprozatext">Okamžik nato šelmy, z nichž jednu Doniphan zcela jistě
postřelil, ustoupily a zmizely v hlubinách Traps Woods.</p>

<p class="e-bookprozatext">„Ukázaly paty!“ zvolal Cross.</p>

<p class="e-bookprozatext">„Šťastnou cestu!“ dodal k tomu Service.</p>

<p class="e-bookprozatext">„Nemohou se ještě vrátit?“ zeptal se Cross.</p>

<p class="e-bookprozatext">„To asi sotva,“ odpověděl Gordon, „ale bděme až do
svítání.“</p>

<p class="e-bookprozatext">Znovu přiložili na oheň, který jasně plápolal až do
jitřních červánků. Pak chlapci opustili ležení a vnikli do houštiny, aby se přesvědčili,
nebyla-li některá ze šelem skolena ranou z pušky.</p>

<p class="e-bookprozatext">Asi o dvacet kroků dál se jevilo na zemi široké
tratoliště krve. Šelma mohla ještě prchnout, avšak snad by ji našli, kdyby se
pustili s Phannem po její stopě. Gordon však soudil, že by bylo zbytečné
odvažovat se příliš hluboko do lesa.</p>

<p class="e-bookprozatext">Otázka, zda se setkali s jaguáry, nebo pumami, či s jinými
neméně nebezpečnými šelmami, zůstala tedy nerozluštěna. Hlavní však bylo, že
Gordon a jeho kamarádi vyvázli zdrávi a bez pohromy.</p>

<p class="e-bookprozatext">V šest hodin ráno byli již na cestě. Nesměli ztrácet
čas, pokud chtěli urazit za den devět mil, které dělily Dike Creek od French Cavern.</p>

<p class="e-bookprozatext">Service a Webb se nabídli, že ponesou mláďata, jejich
matka se potom nedala příliš prosit a následovala Baxtera, jenž ji vedl na provaze.</p>

<p class="e-bookprozatext">Cesta podél Auckland Hill neposkytovala mnoho
zajímavého. Nalevo se prostírala clona stromů, které tvořily chvíli téměř neprostupné
houštiny, chvíli pak seskupení vroubící lesní mýtiny. Napravo se zdvihala strmá
vápencová stěna, žíhaná vrstvami různých hornin, která se k jihu zvyšovala.</p>

<p class="e-bookprozatext">V jedenáct hodin učinili první odpočinek, aby něco
pojedli, a tentokrát, aby neztráceli čas, spokojili se zásobami z tlumoků a hned
se dali zase na pochod.</p>

<p class="e-bookprozatext">Cesta ubíhala docela klidně a rychle a zdálo se, že je
již nic nezdrží, když asi ve tři hodiny odpoledne zahřměla pod stromy nová
rána.</p>

<p class="e-bookhvezdickystred"></p>
</div>
</body>
</html>