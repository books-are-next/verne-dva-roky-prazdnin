<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I. KAPITOLA">
    <meta name="apple-mobile-web-app-capable" content="yes">
    <title>I. KAPITOLA</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./dva_roky_prazdnin_01.html">
    <link rel="self" href="dva_roky_prazdnin_06.html">
    <meta name="identifier" content="verne-dva-roky-prazdnin-af98234">
    <meta name="role" content="other">
  </head>
  <body data-nb-words="1430" data-nb-chars="8923" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">I. KAPITOLA</span></h1>
        <p class="chunk" data-nb-ref-number="2" id="chunk2" data-nb-words="33" data-nb-chars="190"><span class="idea" data-nb-ref-number="2" id="idea2" data-nb-words="33" data-nb-chars="190"><strong>Bouře – Zbloudilý škuner – Čtyři chlapci na&nbsp;palubě Seagulla – Přední plachta roztrhána – Návštěva útrob jachty – Napůl zardoušený plavčík – Vlna na&nbsp;zádi – Vidina země ranními mlhami – Bradlo</strong></span></p>
        <p class="chunk" data-nb-ref-number="3" id="chunk3" data-nb-words="17" data-nb-chars="96"><span class="idea" data-nb-ref-number="3" id="idea3" data-nb-words="17" data-nb-chars="96">V&nbsp;noci 9. března 1860 splývala mračna natolik s&nbsp;oceánem, že&nbsp;zrak pronikal sotva na&nbsp;několik sáhů.</span></p>
        <p class="chunk" data-nb-ref-number="4" id="chunk4" data-nb-words="18" data-nb-chars="107"><span class="idea" data-nb-ref-number="4" id="idea4" data-nb-words="18" data-nb-chars="107">Na&nbsp;tomto rozbouřeném oceánu, jehož vlny se&nbsp;tříštily v&nbsp;matném svitu, se&nbsp;hnala lehká loď téměř bez plachtoví.</span></p>
        <p class="chunk" data-nb-ref-number="5" id="chunk5" data-nb-words="18" data-nb-chars="97"><span class="idea" data-nb-ref-number="5" id="idea5" data-nb-words="18" data-nb-chars="97">Byla to&nbsp;jachta o&nbsp;výtlaku sto tun – škuner – označení, jaké dávali v&nbsp;Anglii a&nbsp;Americe goeletám<a href="../Text/dva_roky_prazdnin_93.html#_ftn1">[1]</a>.</span></p>
        <p class="chunk" data-nb-ref-number="6" id="chunk6" data-nb-words="33" data-nb-chars="184"><span class="idea" data-nb-ref-number="6" id="idea6" data-nb-words="33" data-nb-chars="184">Tento škuner se&nbsp;nazýval Seagull<a href="../Text/dva_roky_prazdnin_93.html#_ftn2"><em>[2]</em></a>, ale marně bychom se&nbsp;snažili přečíst toto jméno na&nbsp;jeho desce na&nbsp;zádi, protože ji&nbsp;jakási náhoda – úder vln nebo srážka – z&nbsp;části odtrhla od&nbsp;kormy<a href="../Text/dva_roky_prazdnin_93.html#_ftn3">[3]</a>.</span></p>
        <p class="chunk" data-nb-ref-number="7" id="chunk7" data-nb-words="80" data-nb-chars="531"><span class="idea" data-nb-ref-number="7" id="idea7" data-nb-words="80" data-nb-chars="531">Bylo jedenáct hodin v&nbsp;noci. V&nbsp;těchto zeměpisných šířkách byly na&nbsp;začátku měsíce března noci ještě krátké. Před pátou hodinou ranní se&nbsp;objevovaly první denní záblesky. Ale byla by&nbsp;nebezpečí, která ohrožovala Seagulla, menší, kdyby prostor osvětlovalo slunce? Nebyla křehká loď stále vydána napospas vlnám? Zajisté, jedině zmírnění přívalu vln a&nbsp;utišení vichru mohla zachránit loď od&nbsp;nejhroznějšího ztroskotání – od&nbsp;ztroskotání na&nbsp;širém oceánu, daleko od&nbsp;jakékoliv pevniny, na&nbsp;níž by&nbsp;ti, kteří zůstali naživu, snad mohli najít spásu!</span></p>
        <p class="chunk" data-nb-ref-number="8" id="chunk8" data-nb-words="74" data-nb-chars="471"><span class="idea" data-nb-ref-number="8" id="idea8" data-nb-words="74" data-nb-chars="471">Na&nbsp;zádi Seagulla stáli u&nbsp;kormidelního kola tři chlapci, jeden ve&nbsp;věku čtrnácti roků, druzí dva třináctiletí, a&nbsp;kromě nich dvanáctiletý plavčík, původem černoch. Zde napínali všechny své síly, aby se&nbsp;vyrovnali přívalům, které hrozily vrhnout jachtu na&nbsp;bok. Byla to&nbsp;těžká práce, protože kolo, které se&nbsp;i&nbsp;přes jejich námahu točilo, mohlo jimi mrštit přes zábradlí lodi. Krátce před půlnocí udeřilo takové množství vody na&nbsp;bok jachty, že&nbsp;jen zázrakem neztratila své kormidlo.</span></p>
        <p class="chunk" data-nb-ref-number="9" id="chunk9" data-nb-words="12" data-nb-chars="80"><span class="idea" data-nb-ref-number="9" id="idea9" data-nb-words="12" data-nb-chars="80">Chlapci, kteří byli přívalem povaleni, byli přesto schopni, aby se&nbsp;hned zdvihli.</span></p>
        <p class="chunk" data-nb-ref-number="10" id="chunk10" data-nb-words="9" data-nb-chars="57"><span class="idea" data-nb-ref-number="10" id="idea10" data-nb-words="9" data-nb-chars="57">„Slouží ještě kormidlo, Briante?“ zeptal se&nbsp;jeden z&nbsp;nich.</span></p>
        <p class="chunk" data-nb-ref-number="11" id="chunk11" data-nb-words="13" data-nb-chars="103"><span class="idea" data-nb-ref-number="11" id="idea11" data-nb-words="13" data-nb-chars="103">„Ano, Gordone,“ odpověděl Briant, který se&nbsp;postavil na&nbsp;své místo, zachovávaje veškerou chladnokrevnost.</span></p>
        <p class="chunk" data-nb-ref-number="12" id="chunk12" data-nb-words="7" data-nb-chars="33"><span class="idea" data-nb-ref-number="12" id="idea12" data-nb-words="7" data-nb-chars="33">Pak se&nbsp;obrátil k&nbsp;třetímu a&nbsp;dodal:</span></p>
        <p class="chunk" data-nb-ref-number="13" id="chunk13" data-nb-words="14" data-nb-chars="96"><span class="idea" data-nb-ref-number="13" id="idea13" data-nb-words="14" data-nb-chars="96">„Držme se&nbsp;statečně, Doniphane, a&nbsp;neztrácejme odvahu…! Jsou tu&nbsp;ještě jiní, které máme zachránit.“</span></p>
        <p class="chunk" data-nb-ref-number="14" id="chunk14" data-nb-words="13" data-nb-chars="101"><span class="idea" data-nb-ref-number="14" id="idea14" data-nb-words="13" data-nb-chars="101">Těchto několik slov bylo promluveno anglicky, ačkoliv přízvuk ukazoval na&nbsp;Briantův francouzský původ.</span></p>
        <p class="chunk" data-nb-ref-number="15" id="chunk15" data-nb-words="5" data-nb-chars="31"><span class="idea" data-nb-ref-number="15" id="idea15" data-nb-words="5" data-nb-chars="31">Briant se&nbsp;obrátil k&nbsp;plavčíkovi:</span></p>
        <p class="chunk" data-nb-ref-number="16" id="chunk16" data-nb-words="3" data-nb-chars="21"><span class="idea" data-nb-ref-number="16" id="idea16" data-nb-words="3" data-nb-chars="21">„Nejsi zraněn, Moko?“</span></p>
        <p class="chunk" data-nb-ref-number="17" id="chunk17" data-nb-words="20" data-nb-chars="132"><span class="idea" data-nb-ref-number="17" id="idea17" data-nb-words="20" data-nb-chars="132">„Ne, pane Briante,“ odpověděl plavčík. „Především se&nbsp;snažme vést jachtu proti vlnám, jinak se&nbsp;ocitneme v&nbsp;nebezpečí, že&nbsp;se&nbsp;potopíme!“</span></p>
        <p class="chunk" data-nb-ref-number="18" id="chunk18" data-nb-words="30" data-nb-chars="173"><span class="idea" data-nb-ref-number="18" id="idea18" data-nb-words="30" data-nb-chars="173">V&nbsp;tu&nbsp;chvíli se&nbsp;rychle otevřely dveře krytého schodiště, které vedlo do&nbsp;salonu škuneru. Ve&nbsp;výši paluby se&nbsp;ukázaly dvě malé hlavy a&nbsp;zároveň hlava psa, jehož štěkot byl slyšet.</span></p>
        <p class="chunk" data-nb-ref-number="19" id="chunk19" data-nb-words="10" data-nb-chars="71"><span class="idea" data-nb-ref-number="19" id="idea19" data-nb-words="10" data-nb-chars="71">„Briante…! Briante…!“ zavolal devítiletý chlapec. „Co se&nbsp;to&nbsp;nyní děje?“</span></p>
        <p class="chunk" data-nb-ref-number="20" id="chunk20" data-nb-words="13" data-nb-chars="84"><span class="idea" data-nb-ref-number="20" id="idea20" data-nb-words="13" data-nb-chars="84">„Nic, Iversone, nic!“ odpověděl Briant. „Hleď s&nbsp;Dolem rychle odejít, a&nbsp;to&nbsp;okamžitě!“</span></p>
        <p class="chunk" data-nb-ref-number="21" id="chunk21" data-nb-words="13" data-nb-chars="72"><span class="idea" data-nb-ref-number="21" id="idea21" data-nb-words="13" data-nb-chars="72">„My máme moc velký strach!“ řekl druhý chlapec, který byl o&nbsp;něco mladší.</span></p>
        <p class="chunk" data-nb-ref-number="22" id="chunk22" data-nb-words="5" data-nb-chars="33"><span class="idea" data-nb-ref-number="22" id="idea22" data-nb-words="5" data-nb-chars="33">„A ostatní…?“ zeptal se&nbsp;Doniphan.</span></p>
        <p class="chunk" data-nb-ref-number="23" id="chunk23" data-nb-words="4" data-nb-chars="31"><span class="idea" data-nb-ref-number="23" id="idea23" data-nb-words="4" data-nb-chars="31">„Ostatní rovněž!“ odvětil Dole.</span></p>
        <p class="chunk" data-nb-ref-number="24" id="chunk24" data-nb-words="21" data-nb-chars="136"><span class="idea" data-nb-ref-number="24" id="idea24" data-nb-words="21" data-nb-chars="136">„Nuže, vzdalte se!“ velel Briant. „Zavřete se, ukryjte se&nbsp;pod své pokrývky, zavřete oči a&nbsp;nebudete mít strach! Nehrozí žádné nebezpečí!“</span></p>
        <p class="chunk" data-nb-ref-number="25" id="chunk25" data-nb-words="5" data-nb-chars="33"><span class="idea" data-nb-ref-number="25" id="idea25" data-nb-words="5" data-nb-chars="33">„Pozor…! Opět vlna!“ zvolal Moko.</span></p>
        <p class="chunk" data-nb-ref-number="26" id="chunk26" data-nb-words="28" data-nb-chars="191"><span class="idea" data-nb-ref-number="26" id="idea26" data-nb-words="28" data-nb-chars="191">Strašná rána udeřila do&nbsp;zádi jachty. Tentokrát se&nbsp;vlny naštěstí nepřevalily, neboť kdyby voda vnikla dovnitř dveřmi schodiště, nemohla by&nbsp;se&nbsp;jachta, příliš zatížená, zdvihnout na&nbsp;hřeben vlny.</span></p>
        <p class="chunk" data-nb-ref-number="27" id="chunk27" data-nb-words="9" data-nb-chars="62"><span class="idea" data-nb-ref-number="27" id="idea27" data-nb-words="9" data-nb-chars="62">„Ustupte!“ zvolal Gordon. „Ustupte, nebo si&nbsp;s&nbsp;vámi promluvím!“</span></p>
        <p class="chunk" data-nb-ref-number="28" id="chunk28" data-nb-words="7" data-nb-chars="63"><span class="idea" data-nb-ref-number="28" id="idea28" data-nb-words="7" data-nb-chars="63">„Nuže, ustupte, maličcí!“ připojil Briant přívětivějším hlasem.</span></p>
        <p class="chunk" data-nb-ref-number="29" id="chunk29" data-nb-words="16" data-nb-chars="93"><span class="idea" data-nb-ref-number="29" id="idea29" data-nb-words="16" data-nb-chars="93">Obě hlavy zmizely v&nbsp;té&nbsp;chvíli, kdy jiný chlapec, jenž se&nbsp;objevil na&nbsp;zábradlí schodiště, řekl:</span></p>
        <p class="chunk" data-nb-ref-number="30" id="chunk30" data-nb-words="3" data-nb-chars="28"><span class="idea" data-nb-ref-number="30" id="idea30" data-nb-words="3" data-nb-chars="28">„Nepotřebuješ nás, Briante?“</span></p>
        <p class="chunk" data-nb-ref-number="31" id="chunk31" data-nb-words="17" data-nb-chars="113"><span class="idea" data-nb-ref-number="31" id="idea31" data-nb-words="17" data-nb-chars="113">„Nikoliv, Baxtere,“ odvětil Briant. „Cross, Webb, Service, Wilcox a&nbsp;ty&nbsp;zůstaňte u&nbsp;malých! My&nbsp;čtyři to&nbsp;zvládneme!“</span></p>
        <p class="chunk" data-nb-ref-number="32" id="chunk32" data-nb-words="4" data-nb-chars="28"><span class="idea" data-nb-ref-number="32" id="idea32" data-nb-words="4" data-nb-chars="28">Baxter zavřel zevnitř dveře.</span></p>
        <p class="chunk" data-nb-ref-number="33" id="chunk33" data-nb-words="43" data-nb-chars="240"><span class="idea" data-nb-ref-number="33" id="idea33" data-nb-words="43" data-nb-chars="240">Copak byly skutečně jen děti na&nbsp;tomto škuneru hnaném uragánem? – Ano, nikdo jiný, jen děti! – A&nbsp;kolik jich bylo na&nbsp;lodi? – Patnáct, včetně Gordona, Brianta, Doniphana a&nbsp;plavčíka. – Za&nbsp;jakých okolností vstoupili na&nbsp;loď? – To&nbsp;se&nbsp;brzy dozvíme.</span></p>
        <p class="chunk" data-nb-ref-number="34" id="chunk34" data-nb-words="32" data-nb-chars="189"><span class="idea" data-nb-ref-number="34" id="idea34" data-nb-words="32" data-nb-chars="189">A&nbsp;žádný muž nebyl na&nbsp;jachtě? Žádný kapitán, který by&nbsp;jí&nbsp;velel? Žádný námořník, jenž by&nbsp;ji&nbsp;ovládal svýma rukama? Žádný kormidelník, který by&nbsp;ji&nbsp;řídil uprostřed této bouře? – Nikoliv…! Žádný!</span></p>
        <p class="chunk" data-nb-ref-number="35" id="chunk35" data-nb-words="42" data-nb-chars="260"><span class="idea" data-nb-ref-number="35" id="idea35" data-nb-words="42" data-nb-chars="260">Rovněž nikdo na&nbsp;lodi by&nbsp;nemohl říci přesně, na&nbsp;kterém místě tohoto oceánu se&nbsp;Seagull nacházel… A&nbsp;kterého oceánu? Největšího ze&nbsp;všech! Tichého oceánu, který se&nbsp;prostíral v&nbsp;šíři dvou tisíc mil od&nbsp;australského a&nbsp;novozélandského pobřeží až&nbsp;k&nbsp;pobřeží Jižní Ameriky.</span></p>
        <p class="chunk" data-nb-ref-number="36" id="chunk36" data-nb-words="176" data-nb-chars="1126"><span class="idea" data-nb-ref-number="36" id="idea36" data-nb-words="176" data-nb-chars="1126">Jak se&nbsp;to&nbsp;všechno stalo? Zmizelo mužstvo škuneru při nějaké pohromě? Unesli je&nbsp;malajští piráti a&nbsp;zanechali na&nbsp;lodi jenom mladé cestovatele, odkázané samy na&nbsp;sebe, z&nbsp;nichž nejstaršímu bylo sotva čtrnáct roků? Loď o&nbsp;výtlaku sto tun potřebovala nejméně kapitána, kormidelníka a&nbsp;pět nebo šest mužů, a&nbsp;z&nbsp;tohoto k&nbsp;řízení nevyhnutelného počtu zbýval jediný plavčík! A&nbsp;pak, odkud připlouval tento škuner, od&nbsp;které části australského pobřeží, nebo ze&nbsp;kterého souostroví oceánu? A&nbsp;jak již dlouho a&nbsp;za&nbsp;jakým účelem? Na&nbsp;tyto otázky, které by&nbsp;nezapomněl položit žádný kapitán, kdyby Seagulla potkal v&nbsp;této odlehlé části Tichého oceánu, by&nbsp;nepochybně dovedly tyto děti odpovědět. Nebyla však vidět žádná loď, žádná z&nbsp;těch transatlantských lodí, jejichž cesty se&nbsp;křižovaly na&nbsp;hladině oceánu, ani žádné z&nbsp;kupeckých plavidel, parních nebo plachetních, které obyvatelé Evropy a&nbsp;Ameriky posílali ve&nbsp;stech do&nbsp;přístavů Tichého oceánu. A&nbsp;i&nbsp;kdyby některá z&nbsp;těchto lodí, tak mocná svými přístroji nebo plachetní soustavou, plula v&nbsp;těchto končinách, nemohla by, zcela zaměstnána bojem s&nbsp;bouří, připlout na&nbsp;pomoc jachtě, kterou oceán zmítal jako míčem.</span></p>
        <p class="chunk" data-nb-ref-number="37" id="chunk37" data-nb-words="21" data-nb-chars="106"><span class="idea" data-nb-ref-number="37" id="idea37" data-nb-words="21" data-nb-chars="106">Zatím Briant a&nbsp;jeho kamarádi se&nbsp;snažili o&nbsp;to, aby se&nbsp;škuner nepoložil na&nbsp;bok, buď na&nbsp;jeden, nebo na&nbsp;druhý.</span></p>
        <p class="chunk" data-nb-ref-number="38" id="chunk38" data-nb-words="6" data-nb-chars="42"><span class="idea" data-nb-ref-number="38" id="idea38" data-nb-words="6" data-nb-chars="42">„Co budeme dělat…?“ řekl konečně Doniphan.</span></p>
        <p class="chunk" data-nb-ref-number="39" id="chunk39" data-nb-words="12" data-nb-chars="78"><span class="idea" data-nb-ref-number="39" id="idea39" data-nb-words="12" data-nb-chars="78">„Všechno, co&nbsp;je&nbsp;možné, abychom se&nbsp;s&nbsp;boží pomocí zachránili!“ odpověděl Briant.</span></p>
        <p class="chunk" data-nb-ref-number="40" id="chunk40" data-nb-words="17" data-nb-chars="99"><span class="idea" data-nb-ref-number="40" id="idea40" data-nb-words="17" data-nb-chars="99">To&nbsp;řekl tento chlapec ve&nbsp;chvíli, kdy by&nbsp;si&nbsp;i&nbsp;nejenergičtější muž sotva mohl uchovat nějakou naději.</span></p>
        <p class="chunk" data-nb-ref-number="41" id="chunk41" data-nb-words="149" data-nb-chars="921"><span class="idea" data-nb-ref-number="41" id="idea41" data-nb-words="149" data-nb-chars="921">Skutečně, bouře znásobila svou prudkost. Vichr fičel jako blesk, jak říkávali námořníci, a&nbsp;tento výraz byl zcela případný, neboť rány do&nbsp;Seagulla se&nbsp;podobaly ranám blesku. Ostatně již osmačtyřicet hodin byla loď odzbrojena – její veliký stěžeň byl zlomený čtyři stopy nad palubou a&nbsp;nebylo možné napnout velkou plachtu, pomocí níž by&nbsp;mohla být bezpečně řízena. Zadní plachta, zbavená vrchního ráhna, se&nbsp;držela ještě dobře, ale bylo již možné předvídat okamžik, kdy odtržena od&nbsp;krajových provazů by&nbsp;spadla na&nbsp;palubu. Na&nbsp;přídi se&nbsp;třepetaly cáry malé plachty, třaskajíce jako rány z&nbsp;pušek. Z&nbsp;celého plachtoví zbývala již jen zadní plachta, které hrozilo roztrhnutí, a&nbsp;chlapci neměli sílu potřebnou ke&nbsp;stažení posledního svlaku, aby se&nbsp;tím zmenšila její plocha. V&nbsp;této úpravě by&nbsp;se&nbsp;nemohl škuner již udržet v&nbsp;proudu větru, vlny by&nbsp;jej položily napříč, vítr převrátil, ponořil by&nbsp;se&nbsp;a&nbsp;jeho posádka by&nbsp;zmizela s&nbsp;ním v&nbsp;hlubinách.</span></p>
        <p class="chunk" data-nb-ref-number="42" id="chunk42" data-nb-words="92" data-nb-chars="540"><span class="idea" data-nb-ref-number="42" id="idea42" data-nb-words="92" data-nb-chars="540">Dosud se&nbsp;neukázal žádný ostrov na&nbsp;širém oceánu a&nbsp;žádná pevnina na&nbsp;východě! Nechat se&nbsp;vrhnout na&nbsp;pobřeží by&nbsp;byl hrozný způsob, ale přesto by&nbsp;se&nbsp;tito chlapci před ním nezastavili a&nbsp;zvolili by&nbsp;ho&nbsp;raději, než aby snášeli hrůzy nekonečného oceánu. Pobřeží, ať&nbsp;je&nbsp;jakékoliv, se&nbsp;svými prohlubněmi, se&nbsp;svými bradly, o&nbsp;něž burácejí děsné nárazy vichru, pobřeží, do&nbsp;jejichž výběžků bez ustání hřmí, o&nbsp;tomto pobřeží se&nbsp;domnívali, že&nbsp;by&nbsp;bylo jejich spásou, že&nbsp;by&nbsp;jí&nbsp;byla pevná země místo tohoto oceánu, jenž byl připraven rozevřít se&nbsp;pod jejich nohama.</span></p>
        <p class="chunk" data-nb-ref-number="43" id="chunk43" data-nb-words="15" data-nb-chars="81"><span class="idea" data-nb-ref-number="43" id="idea43" data-nb-words="15" data-nb-chars="81">A&nbsp;tak se&nbsp;snažili spatřit nějaké světlo nebo oheň, k&nbsp;němuž by&nbsp;zamířili svou přídí.</span></p>
        <p class="chunk" data-nb-ref-number="44" id="chunk44" data-nb-words="22" data-nb-chars="134"><span class="idea" data-nb-ref-number="44" id="idea44" data-nb-words="22" data-nb-chars="134">Žádný paprsek se&nbsp;však neukazoval v&nbsp;této hluboké noci! Tu&nbsp;náhle, asi v&nbsp;jednu hodinu po&nbsp;půlnoci, strašný praskot přehlušil fičení větru.</span></p>
        <p class="chunk" data-nb-ref-number="45" id="chunk45" data-nb-words="7" data-nb-chars="52"><span class="idea" data-nb-ref-number="45" id="idea45" data-nb-words="7" data-nb-chars="52">„Stěžeň zadní plachty je&nbsp;zlomený!“ vykřikl Doniphan.</span></p>
        <p class="chunk" data-nb-ref-number="46" id="chunk46" data-nb-words="12" data-nb-chars="85"><span class="idea" data-nb-ref-number="46" id="idea46" data-nb-words="12" data-nb-chars="85">„Nikoliv!“ odpověděl plavčík, „to je&nbsp;plachta, která se&nbsp;odtrhla od&nbsp;krajových provazů!“</span></p>
        <p class="chunk" data-nb-ref-number="47" id="chunk47" data-nb-words="19" data-nb-chars="106"><span class="idea" data-nb-ref-number="47" id="idea47" data-nb-words="19" data-nb-chars="106">„Je nutné se&nbsp;jí&nbsp;zbavit,“ řekl Briant. „Gordone, zůstaň u&nbsp;kormidla s&nbsp;Doniphanem, a&nbsp;ty, Moko, pojď se&nbsp;mnou!“</span></p>
        <p class="chunk" data-nb-ref-number="48" id="chunk48" data-nb-words="49" data-nb-chars="334"><span class="idea" data-nb-ref-number="48" id="idea48" data-nb-words="49" data-nb-chars="334">Měl-li Moko jako plavčík nějaké námořnické vědomosti, nechyběly také vůbec Briantovi, protože již probrázdil Atlantský i&nbsp;Tichý oceán, připlouvaje z&nbsp;Evropy do&nbsp;Tichomoří, seznámil se&nbsp;poněkud s&nbsp;řízením lodi. To&nbsp;nám vysvětluje, proč ostatní chlapci, kteří ničemu nerozuměli, uznali za&nbsp;vhodné svěřit Mokovi a&nbsp;jemu starost o&nbsp;řízení škuneru.</span></p>
        <p class="chunk" data-nb-ref-number="49" id="chunk49" data-nb-words="85" data-nb-chars="487"><span class="idea" data-nb-ref-number="49" id="idea49" data-nb-words="85" data-nb-chars="487">Během okamžiku se&nbsp;dostali Briant a&nbsp;plavčík statečně na&nbsp;záď jachty. Pokud nechtěli, aby loď byla povalena na&nbsp;bok, bylo nutné za&nbsp;každou cenu zbavit se&nbsp;zadní plachty, která se&nbsp;na&nbsp;spodní části nadula jako ohromný pytel a&nbsp;tím uváděla škuner do&nbsp;kymácivého pohybu, až&nbsp;se&nbsp;palubou dotýkal hřebenů vln. V&nbsp;tom případě by&nbsp;se&nbsp;již nemohl zdvihnout, jedině že&nbsp;by&nbsp;byl uťat stěžeň zadní plachty u&nbsp;paty, když by&nbsp;napřed byly rozlomeny kovové obruče, které jej svíraly. Ale jak to&nbsp;měli tito chlapci provést?</span></p>
        <p class="chunk" data-nb-ref-number="50" id="chunk50" data-nb-words="75" data-nb-chars="491"><span class="idea" data-nb-ref-number="50" id="idea50" data-nb-words="75" data-nb-chars="491">Za&nbsp;takových tristních okolností projevili Briant a&nbsp;Moko neobyčejnou obratnost. Pevně odhodláni zachovat co&nbsp;nejvíce plachtoví, aby udrželi Seagulla po&nbsp;větru, pokud by&nbsp;trvala bouře, pokusili se&nbsp;s&nbsp;úspěchem uvolnit lano zadní plachty, které kleslo až&nbsp;na&nbsp;čtyři nebo pět stop nad palubou. Cáry zadní plachty byly odříznuty nožem, její spodní cípy byly staženy dvěma provazy a&nbsp;upevněny ke&nbsp;kůlům zábradlí paluby, přičemž se&nbsp;oba stateční chlapci ocitli desetkrát v&nbsp;nebezpečí, že&nbsp;budou smeteni vlnami.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dva_roky_prazdnin_01.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>