<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIII. KAPITOLA">
    <meta name="apple-mobile-web-app-capable" content="yes">
    <title>XIII. KAPITOLA</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="dva_roky_prazdnin_40.html">
    <meta name="identifier" content="verne-dva-roky-prazdnin-b45983c">
    <meta name="role" content="other">
  </head>
  <body data-nb-words="1213" data-nb-chars="7695" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">XIII. KAPITOLA</span></h1>
        <p class="chunk" data-nb-ref-number="2" id="chunk2" data-nb-words="34" data-nb-chars="175"><span class="idea" data-nb-ref-number="2" id="idea2" data-nb-words="34" data-nb-chars="175">Studijní řád – Svěcení neděle – Sněhové koule – Doniphan a&nbsp;Briant – Tuhé mrazy – Palivo – Vycházka do&nbsp;Traps Woods – Vycházka k&nbsp;zálivu Seagulla – Tuleni a&nbsp;kajky – Veřejný trest</span></p>
        <p class="chunk" data-nb-ref-number="3" id="chunk3" data-nb-words="40" data-nb-chars="269"><span class="idea" data-nb-ref-number="3" id="idea3" data-nb-words="40" data-nb-chars="269">Po&nbsp;uplynutí měsíce května nastalo zimní období v&nbsp;krajinách Chairman Island. Jak dlouho mělo potrvat? Nejméně pět měsíců, ležel-li ostrov ve&nbsp;vyšší zeměpisné šířce než Nový Zéland. Gordon také učinil všechny možné přípravy, aby mohli vzdorovat drsnému počasí dlouhé zimy.</span></p>
        <p class="chunk" data-nb-ref-number="4" id="chunk4" data-nb-words="100" data-nb-chars="598"><span class="idea" data-nb-ref-number="4" id="idea4" data-nb-words="100" data-nb-chars="598">Mladý Američan si&nbsp;již poznamenal mezi svá meteorologická pozorování následující: Zima nastala až&nbsp;v&nbsp;měsíci květnu, totiž dva měsíce před červencem jižní polokoule, jenž se&nbsp;shoduje s&nbsp;měsícem lednem severní polokoule. Z&nbsp;toho by&nbsp;se&nbsp;dalo soudit, že&nbsp;skončí dva měsíce poté, tedy asi v&nbsp;polovině září. Avšak i&nbsp;po&nbsp;tomto období je&nbsp;nutné ještě počítat s&nbsp;bouřemi, které jsou tak četné v&nbsp;čase rovnodennosti. Proto bylo možné, že&nbsp;mladí osadníci měli být odkázáni na&nbsp;French Cavern až&nbsp;do&nbsp;prvních dnů října, a&nbsp;že&nbsp;tedy do&nbsp;té&nbsp;doby nebude možné podniknout vůbec žádné delší výpravy ostrovem nebo kolem Chairman Island.</span></p>
        <p class="chunk" data-nb-ref-number="5" id="chunk5" data-nb-words="13" data-nb-chars="100"><span class="idea" data-nb-ref-number="5" id="idea5" data-nb-words="13" data-nb-chars="100">Aby upravil pravidla pro život uvnitř obydlí, začal Gordon vypracovávat řád každodenního zaměstnání.</span></p>
        <p class="chunk" data-nb-ref-number="6" id="chunk6" data-nb-words="79" data-nb-chars="518"><span class="idea" data-nb-ref-number="6" id="idea6" data-nb-words="79" data-nb-chars="518">Je&nbsp;samozřejmé, že&nbsp;způsoby faggismu, o&nbsp;němž jsme se&nbsp;již zmínili, mluvíce o&nbsp;Chairman School, nebyly na&nbsp;ostrově téhož jména zavedeny. Veškeré Gordonovy snahy směřovaly k&nbsp;tomu, aby si&nbsp;mladší chlapci zvykli na&nbsp;myšlenku, že&nbsp;jsou již téměř muži, a&nbsp;podle toho také jednali. Ve&nbsp;French Cavern tedy neexistovali faggové, což znamenalo, že&nbsp;nejmladší nebyli povinni sloužit nejstarším. Avšak jinak zachovávali ostatní tradice, ty&nbsp;tradice, které jak podotkl spisovatel Života na&nbsp;kolejích v&nbsp;Anglii, jsou „vyšší mocí škol anglických“.</span></p>
        <p class="chunk" data-nb-ref-number="7" id="chunk7" data-nb-words="77" data-nb-chars="515"><span class="idea" data-nb-ref-number="7" id="idea7" data-nb-words="77" data-nb-chars="515">V&nbsp;tomto řádu byl podíl malých a&nbsp;velkých velice nestejnoměrný. Knihovna French Cavern obsahovala jenom menší část vědeckých knih, mezi nimi cestopisná díla, a&nbsp;tato mohla jen nepatrnou měrou doplňovat jejich vědomosti. Ovšem existenční nesnáze, zápas o&nbsp;získání nejnutnějších potřeb a&nbsp;nutnost cvičit se&nbsp;v&nbsp;úsudku a&nbsp;vynalézavosti naproti případům všeho druhu, to&nbsp;všechno je&nbsp;naučilo posuzovat život vážně. Protože pak samou přírodou byli určeni za&nbsp;vychovatele svých mladších druhů, měli za&nbsp;povinnost vzdělat je&nbsp;pro život.</span></p>
        <p class="chunk" data-nb-ref-number="8" id="chunk8" data-nb-words="57" data-nb-chars="353"><span class="idea" data-nb-ref-number="8" id="idea8" data-nb-words="57" data-nb-chars="353">Avšak vzdáleni toho, aby malým ukládali námahu převyšující jejich věk, přihlíželi zejména k&nbsp;tomu, aby ve&nbsp;stejné době s&nbsp;vývojem těla se&nbsp;vyvíjel i&nbsp;jejich duch. Kdykoliv počasí dovolilo, s&nbsp;výjimkou, že&nbsp;museli být teple oděni, byli vedeni k&nbsp;vycházkám, aby se&nbsp;proskočili na&nbsp;čerstvém vzduchu, a&nbsp;zároveň každý podle svých sil musel pomáhat při různých pracích.</span></p>
        <p class="chunk" data-nb-ref-number="9" id="chunk9" data-nb-words="16" data-nb-chars="103"><span class="idea" data-nb-ref-number="9" id="idea9" data-nb-words="16" data-nb-chars="103">Celkem se&nbsp;pak tento řád nesl v&nbsp;duchu stejných zásad, které tvořily základ anglosaské vzdělávací metody:</span></p>
        <p class="chunk" data-nb-ref-number="10" id="chunk10" data-nb-words="7" data-nb-chars="45"><span class="idea" data-nb-ref-number="10" id="idea10" data-nb-words="7" data-nb-chars="45"><em>Kdykoliv se&nbsp;nějaké věci bojíte, vykonejte ji!</em></span></p>
        <p class="chunk" data-nb-ref-number="11" id="chunk11" data-nb-words="8" data-nb-chars="58"><span class="idea" data-nb-ref-number="11" id="idea11" data-nb-words="8" data-nb-chars="58"><em>Nedejte si&nbsp;nikdy uniknout příležitost k&nbsp;vrcholnému výkonu!</em></span></p>
        <p class="chunk" data-nb-ref-number="12" id="chunk12" data-nb-words="8" data-nb-chars="54"><span class="idea" data-nb-ref-number="12" id="idea12" data-nb-words="8" data-nb-chars="54"><em>Nelitujte žádné námahy, neboť vždy vám přinese užitek!</em></span></p>
        <p class="chunk" data-nb-ref-number="13" id="chunk13" data-nb-words="11" data-nb-chars="69"><span class="idea" data-nb-ref-number="13" id="idea13" data-nb-words="11" data-nb-chars="69">Kde tyto zásady ovládaly praktický život, tam posilovaly tělo i&nbsp;duši.</span></p>
        <p class="chunk" data-nb-ref-number="14" id="chunk14" data-nb-words="10" data-nb-chars="76"><span class="idea" data-nb-ref-number="14" id="idea14" data-nb-words="10" data-nb-chars="76">Když bylo všechno obyvateli malé osady schváleno, bylo usneseno následující:</span></p>
        <p class="chunk" data-nb-ref-number="15" id="chunk15" data-nb-words="122" data-nb-chars="760"><span class="idea" data-nb-ref-number="15" id="idea15" data-nb-words="122" data-nb-chars="760">Dvě hodiny ráno a&nbsp;dvě hodiny večer budou určeny všeobecné práci v&nbsp;hale. Briant, Doniphan, Cross a&nbsp;Baxter z&nbsp;pátého ročníku, Wilcox a&nbsp;Webb pak ze&nbsp;čtvrtého ročníku ať&nbsp;vyučují, střídajíce si&nbsp;chlapce ze&nbsp;třetího, druhého a&nbsp;prvního ročníku. Vyučovat se&nbsp;bude matematice, zeměpisu a&nbsp;dějepisu, přičemž jako pomůcek bude použito několika knih, které jsou v&nbsp;knihovně, a&nbsp;již získaných vědomostí. Tím způsobem mají příležitost nezapomenout to, čemu se&nbsp;již naučili. Kromě toho dvakrát týdně, v&nbsp;neděli a&nbsp;ve&nbsp;středu, mělo být shromáždění, při kterém mělo být hovořeno na&nbsp;vědecké, historické nebo současné téma, které by&nbsp;se&nbsp;vztahovalo na&nbsp;denní příhody. Větší se&nbsp;mohli dát zapsat pro nebo proti, a&nbsp;hájíce své názory, přispívat tak nejen vlastnímu vzdělání, ale i&nbsp;všeobecné zábavě.</span></p>
        <p class="chunk" data-nb-ref-number="16" id="chunk16" data-nb-words="21" data-nb-chars="129"><span class="idea" data-nb-ref-number="16" id="idea16" data-nb-words="21" data-nb-chars="129">Gordon jako velitel osady bděl nad tím, aby byl tento řád přesně zachováván, a&nbsp;pouze za&nbsp;nepředvídaných okolností mohl být změněn.</span></p>
        <p class="chunk" data-nb-ref-number="17" id="chunk17" data-nb-words="33" data-nb-chars="217"><span class="idea" data-nb-ref-number="17" id="idea17" data-nb-words="33" data-nb-chars="217">Nejdříve bylo provedeno opatření k&nbsp;měření času. Měli kalendář ze&nbsp;Seagullu, ve&nbsp;kterém každý uplynulý den musel být přeškrtnut. Měli také lodní hodiny, ty&nbsp;však musely být pravidelně natahovány, aby přesně ukazovaly čas.</span></p>
        <p class="chunk" data-nb-ref-number="18" id="chunk18" data-nb-words="82" data-nb-chars="474"><span class="idea" data-nb-ref-number="18" id="idea18" data-nb-words="82" data-nb-chars="474">Tento úkol byl svěřen dvěma ze&nbsp;starších, Wilcox měl na&nbsp;starosti hodiny, Baxter kalendář, a&nbsp;na&nbsp;ně&nbsp;se&nbsp;mohli úplně spolehnout. O&nbsp;tlakoměr a&nbsp;teploměr se&nbsp;musel starat Webb, jehož úkolem bylo zaznamenat jejich každodenní úkazy. Usnesli se&nbsp;pak ještě na&nbsp;dalším ustanovení: Měl být psán deník o&nbsp;všem, co&nbsp;se&nbsp;již přihodilo, i&nbsp;o&nbsp;všem, co&nbsp;se&nbsp;mělo přihodit za&nbsp;pobytu na&nbsp;Chairman Island. Tento úkol vzal na&nbsp;sebe Baxter a&nbsp;jeho zásluhou byl deník French Cavern veden s&nbsp;důkladnou podrobností.</span></p>
        <p class="chunk" data-nb-ref-number="19" id="chunk19" data-nb-words="85" data-nb-chars="518"><span class="idea" data-nb-ref-number="19" id="idea19" data-nb-words="85" data-nb-chars="518">Neméně důležitou prací, která ostatně neměla odklad, bylo praní prádla a&nbsp;lůžkovin, ke&nbsp;kterému naštěstí byl dostatek mýdla. Navzdory všem Gordonovým napomenutím se&nbsp;malí vždy zamazali, kdykoliv si&nbsp;hráli na&nbsp;závodišti nebo chytali ryby na&nbsp;břehu řeky. Kolik již za&nbsp;to&nbsp;dostali důtek a&nbsp;trestů! Praní však byla činnost, ve&nbsp;které se&nbsp;Moko dobře vyznal. Avšak on&nbsp;sám by&nbsp;nemohl postačit, a&nbsp;tak museli velcí, jakkoliv neměli velikou chuť do&nbsp;této práce, chtě nechte mu&nbsp;pomáhat, mělo-li prádlo ve&nbsp;French Cavern zůstat v&nbsp;dobrém stavu.</span></p>
        <p class="chunk" data-nb-ref-number="20" id="chunk20" data-nb-words="31" data-nb-chars="184"><span class="idea" data-nb-ref-number="20" id="idea20" data-nb-words="31" data-nb-chars="184">Na&nbsp;příští den připadla právě neděle, a&nbsp;bylo známo, s&nbsp;jakou přísností byly neděle v&nbsp;Anglii a&nbsp;Americe zachovávány. Veškerý ruch ustal toho dne vždy ve&nbsp;městech, městečkách i&nbsp;na&nbsp;vesnicích.</span></p>
        <p class="chunk" data-nb-ref-number="21" id="chunk21" data-nb-words="37" data-nb-chars="239"><span class="idea" data-nb-ref-number="21" id="idea21" data-nb-words="37" data-nb-chars="239">„Toho dne,“ řekl kdosi, „každá kratochvíle, každá zábava je&nbsp;zvykem zakázána. Nejenže je&nbsp;zapotřebí se&nbsp;nudit, je&nbsp;nutné nudu jevit i&nbsp;na&nbsp;tváři, a&nbsp;tomuto přísnému pravidlu podléhaly stejně děti jako dospělí. Tradice! Stále ty&nbsp;pověstné tradice!“</span></p>
        <p class="chunk" data-nb-ref-number="22" id="chunk22" data-nb-words="68" data-nb-chars="429"><span class="idea" data-nb-ref-number="22" id="idea22" data-nb-words="68" data-nb-chars="429">Bylo však usneseno, aby to&nbsp;na&nbsp;Chairman Island nebylo bráno tak přísně, a&nbsp;právě v&nbsp;neděli podnikali mladí osadníci výlety po&nbsp;březích Family Lake. Ale protože bylo neobyčejně chladno, po&nbsp;dvouhodinové procházce, spojené s&nbsp;během o&nbsp;závod, jehož se&nbsp;účastnili malí na&nbsp;Sport Terrace, byli všichni šťastní, že&nbsp;byli zase v&nbsp;hale, kde bylo teploučko, a&nbsp;v&nbsp;zásobárně, kde našli teplá jídla, obzvláště pečlivě upravená obratným vrchním kuchařem.</span></p>
        <p class="chunk" data-nb-ref-number="23" id="chunk23" data-nb-words="64" data-nb-chars="453"><span class="idea" data-nb-ref-number="23" id="idea23" data-nb-words="64" data-nb-chars="453">Večer skončil koncertem, při kterém Garnettova tahací harmonika zastupovala orchestr a&nbsp;ostatní s&nbsp;anglosaskou důkladností více nebo méně falešně zpívali. Jediné z&nbsp;těchto dětí, které mělo dost krásný hlas, byl Jacques. Avšak při své nevysvětlitelné duševní náladě se&nbsp;neúčastnil kratochvílí svých kamarádů, a&nbsp;kdykoliv byl při takové příležitosti požádán, vždy odmítl zazpívat některou z&nbsp;těch krásných dětských písní, jimiž v&nbsp;Chairman School vůbec nešetřil.</span></p>
        <p class="chunk" data-nb-ref-number="24" id="chunk24" data-nb-words="43" data-nb-chars="296"><span class="idea" data-nb-ref-number="24" id="idea24" data-nb-words="43" data-nb-chars="296">Tato neděle, která byla zahájena krátkým proslovem „ctihodného pana Gordona“, jak připomenul Service, skončila všeobecnou modlitbou. V&nbsp;deset hodin byli již všichni pohrouženi do&nbsp;hlubokého spánku – jediný Phann bděl, a&nbsp;chlapci se&nbsp;mohli spolehnout na&nbsp;to, že&nbsp;by&nbsp;prozradil každou podezřelou návštěvu.</span></p>
        <p class="chunk" data-nb-ref-number="25" id="chunk25" data-nb-words="110" data-nb-chars="693"><span class="idea" data-nb-ref-number="25" id="idea25" data-nb-words="110" data-nb-chars="693">Po&nbsp;celý měsíc červen chladna stále přibývalo. Webb potvrdil, že&nbsp;tlakoměr se&nbsp;držel průměrně na&nbsp;dvaceti sedmi palcích, zatímco stostupňový teploměr ukazoval deset až&nbsp;dvanáct stupňů pod bodem mrazu. Když pak vítr, jenž vál od&nbsp;jihu, se&nbsp;obrátil na&nbsp;západ, poněkud se&nbsp;oteplilo a&nbsp;okolí French Cavern bylo pokryto dost velkou vrstvou sněhu. Tehdy mladí osadníci svedli několik potyček sněhovými koulemi, více méně tvrdými, jak bývalo v&nbsp;Anglii zvykem. Přitom bylo lehce poraněno několik hlav a&nbsp;jednoho dne si&nbsp;to&nbsp;odnesl nejhůř sám Jacques, který se&nbsp;účastnil této hry jen jako divák. Koule velmi prudce hozená Crossem jej zasáhla velmi choulostivě, ačkoliv nebyla mířena na&nbsp;něj, a&nbsp;chlapec vykřikl bolestí.</span></p>
        <p class="chunk" data-nb-ref-number="26" id="chunk26" data-nb-words="12" data-nb-chars="67"><span class="idea" data-nb-ref-number="26" id="idea26" data-nb-words="12" data-nb-chars="67">„Já to&nbsp;udělal nerad!“ řekl Cross – což byla obvyklá výmluva nešiků.</span></p>
        <p class="chunk" data-nb-ref-number="27" id="chunk27" data-nb-words="19" data-nb-chars="130"><span class="idea" data-nb-ref-number="27" id="idea27" data-nb-words="19" data-nb-chars="130">„To není pravda!“ odpověděl Briant, kterého bratrův výkřik přilákal na&nbsp;bitevní pole. „Ostatně nemáš kouli nikdy vrhat tak prudce!“</span></p>
        <p class="chunk" data-nb-ref-number="28" id="chunk28" data-nb-words="15" data-nb-chars="89"><span class="idea" data-nb-ref-number="28" id="idea28" data-nb-words="15" data-nb-chars="89">„A proč se&nbsp;Jacques postavil tak blízko,“ hájil se&nbsp;Cross, „když se&nbsp;nechtěl zúčastnit hry?“</span></p>
        <p class="chunk" data-nb-ref-number="29" id="chunk29" data-nb-words="9" data-nb-chars="70"><span class="idea" data-nb-ref-number="29" id="idea29" data-nb-words="9" data-nb-chars="70">„To je&nbsp;nějakých řečí!“ zvolal Doniphan, „kvůli nevychovanému chlapci!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>