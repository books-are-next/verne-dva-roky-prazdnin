<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="e-booknadpis">VIII. KAPITOLA</h2>

<p class="e-bookprozatextuprostredtucne">Pátrání na západě jezera – Podél pobřeží
– Pštrosi na obzoru – Řeka vytékající z jezera – Klidná noc – Rub pobřežní
vysočiny – Hráz – Trosky člunu – Nápis – Jeskyně</p>

<p class="e-booktirazacitacetext">Tedy důležitá otázka, na níž
závisela záchrana chlapců, nebyla dosud přesně rozhodnuta. Že tento domnělý
oceán byl pouze jezerem, o tom nebylo žádné pochyby. Ale copak nebylo možné, že
toto jezero se rozkládalo na ostrově? Co kdyby pokračovali ve výpravě za ním,
nedostali by se ke skutečnému oceánu – k oceánu, k jehož přeplutí postrádali
veškeré prostředky?</p>

<p class="e-bookprozatext">Toto jezero bylo značných rozměrů, neboť – jak
Doniphan zpozoroval – obzor oblohy uzavíral tři čtvrtiny jeho objemu. Odtud se
zdálo velice pravděpodobné, že byli na pevnině, a nikoliv na ostrově.</p>

<p class="e-bookprozatext">„Bude to asi americká pevnina, na níž naše loď ztroskotala,“
řekl Briant.</p>

<p class="e-bookprozatext">„To jsem se vždy domníval,“ odpověděl Doniphan, „a je
zjevné, že jsem se nemýlil!“</p>

<p class="e-bookprozatext">„V každém případě,“ odpověděl Briant, „byl to přece
jen pruh vody, který jsem spatřil na východě.“</p>

<p class="e-bookprozatext"><span class="calibre16">„Dobře, ale oceán
to přece jen nebyl!“ A tato oprávněná námitka plnila Doniphana uspokojením, v čemž
se však jevila spíš jeho ješitnost než dobrosrdečnost. Briant se však proto
nehněval. Bylo by ostatně v zájmu všech lepší, kdyby se mýlil. Na pevnině by
nebyli alespoň zajatci jako na ostrově. Avšak bylo nutné počkat na příznivější
dobu, aby mohli podniknout cestu na východ. Nesnáze, jaké by museli zakusit,
aby jen přišli od ležení k tomuto jezeru, což byla vzdálenost několika mil, by
se zajisté zvětšily, kdyby se jednalo o to, aby cestovali s úplně malou
družinou. Bylo to již začátkem dubna, a zima na jižní polokouli přicházela
mnohem rychleji než v severních pásmech. Na cestu tedy nebylo možné pomýšlet,
jedině až by se vrátilo teplé období.</span></p>

<p class="e-bookprozatext">A přece pobyt při západním zálivu, bez ustání
bičovaném větry z oceánu, nemohl být na dlouho snesitelným. Před koncem měsíce
bylo nutné škuner opustit. Protože Gordon a Briant na západním úbočí pobřežní vysočiny
nenašli žádnou jeskyni, museli pátrat, nebylo-li by možné za lepších podmínek
usadit se u jezera. Nebo nebylo snad vhodné prohledat pečlivě celé jeho okolí?
Toto pátrání by ovšem zdrželo jejich návrat o jeden nebo dva dny. Tím by nepochybně
způsobili Gordonovi mnoho starostí, avšak Briant i Doniphan neváhali provést
svůj úmysl. Jejich potrava stačila ještě na osmačtyřicet hodin, a protože se
zdálo, že počasí ještě vydrží, usnesli se, že sestoupí na jih podél břehu
jezera.</p>

<p class="e-bookprozatext">A pak také jiný důvod je pobízel, aby rozšířili své
pátrání.</p>

<p class="e-bookprozatext">Bylo nepochybné, že tato část území byla obývána,
anebo alespoň častěji navštěvována domorodci. Kamenný přechod přes potok,
ažupa, jejichž zhotovení prozrazovalo přítomnost člověka v dávné době, nebo
méně vzdálené, byly takovými důkazy, které vyžadovaly doplnění, dříve než by se
pevně rozhodli o novém zimním sídle. Nebo snad bylo také možné, že ještě jiné
stopy by se připojily k objeveným jevům? Nehledě k domorodcům, nežil zde snad
nějaký zachráněný ze ztroskotané lodi až do okamžiku, kdy se nakonec dostal do
některého města pevniny? To zajisté stálo již za námahu, aby rozšířili své
hledání po okolí jezera.</p>

<p class="e-bookprozatext"><span class="calibre21">Jednalo se jen o otázku,
jestli se měli Briant a Doniphan obrátit na jih, či na sever. Protože
sestoupením k jihu by se zároveň blížili k <span class="e-bookdejapoznamkychar">Seagullu</span>,
rozhodli se, že se dají tímto směrem. Později snad zjistí, nebylo-li by vhodné vydat
se i na druhý konec jezera.</span></p>

<p class="e-bookprozatext">Takto sjednoceni se vydali všichni čtyři o půl
jedenácté hodině po travnatém náspu, jímž končila rovina, lemovaná na západě
spoustou zeleně.</p>

<p class="e-bookprozatext">Phann běžel napřed a plašil celá hejna tinam, které se
skrývaly v houštinách lentišků a kapradin. Byly tu celé chomáče jakéhosi druhu
červených a bílých jahod a trsy divokého celeru, které byly velmi hledanými
léčivými prostředky. Zato pušky nesměly promluvit, aby nevzbudily pozornost,
neboť bylo možné, že okolí jezera bylo obydleno kmeny domorodců.</p>

<p class="e-bookprozatext">Jdouce po břehu, chvíli po úpatí naplavenin, chvíli po
písčině, mohli chlapci bez námahy urazit za den deset mil. Po domorodcích tam
nebyla ani stopa. Vůbec žádný kouř nevystupoval nad spoustou lesů. Žádný otisk
nohy nebyl znát v písku, který svlažovaly vlny této nepřehledné vodní hladiny.
Zdálo se jen, jako by se její západní břeh stáčel k jihu, jako by se v tomto
směru měl opět zavřít do sebe. Jinak byl tento břeh zcela opuštěný. Na obzoru
nebyla vidět ani plachta, ani vydlabaný člun nečeřil její hladinu. Bylo-li toto
území obydleno, nezdálo se, že by bylo obydleno v době jejich přítomnosti.</p>

<p class="e-bookprozatext">Divokou zvěř nebo přežvýkavce nebylo nikde vidět.
Dvakrát nebo třikrát spatřili během odpoledne nějaké ptáky na pokraji lesa, ale
nebylo možné se k nim přiblížit. To však vůbec nepřekáželo Servicemu, aby
nezvolal:</p>

<p class="e-bookprozatext">„To jsou pštrosi!“</p>

<p class="e-bookprozatext">„V tomto případě asi malí pštrosi,“ podotkl Doniphan, „neboť
jsou jen středně vysocí.“</p>

<p class="e-bookprozatext">„Jsou-li to pštrosi,“ odpověděl Briant, „a jsme-li na
pevnině…“</p>

<p class="e-bookprozatext">„Copak dosud pochybuješ?“ dodal posměšně Doniphan.</p>

<p class="e-bookprozatext">„Tedy je to americká pevnina, kde se tito ptáci
nacházejí ve velikém množství,“ mluvil dál Briant. „To je všechno, co jsem
chtěl podotknout.“</p>

<p class="e-bookprozatext">K sedmé hodině večer byla učiněna zastávka. Pokud by
se ráno nevyskytly neočekávané překážky, měli se vrátit do <span class="e-bookdejapoznamkychar"><span class="calibre24">zálivu</span> </span><span class="e-bookdejapoznamkychar"><span class="calibre24">Seagulla</span> –
</span>tak totiž pojmenovali tu část pobřeží, kde byl škuner zničen.</p>

<p class="e-bookprozatext">Téhož večera ostatně bylo zcela nemožné pokračovat dál
na cestě jižním směrem. V tomto místě se valila řeka, kterou odtékala voda z jezera
a přes kterou se mohli dostat jedině plaváním. Tma pak nedovolovala poznat
důkladně polohu místa, a kromě toho se zdálo, že na pravém břehu řeky se
zdvihala vysočina.</p>

<p class="e-bookprozatext"><span class="calibre16">Briant, Doniphan,
Wilcox a Service, když povečeřeli, toužili již jen po odpočinku – tentokrát
ovšem, když tam nebyla chýše, pod širým nebem. Avšak hvězdy, které zářily na
obloze, byly tak jasné, zatímco srpek přibývajícího měsíce zacházel za západ
Tichého oceánu.</span></p>

<p class="e-bookprozatext">Na jezeře i na březích byl klid. Čtyři chlapci,
schoulení mezi mohutnými kořeny buku, usnuli tak hlubokým spánkem, že by je z něho
neprobudil ani výstřel. Stejně tak i Phann. Neslyšeli ani blízký štěkot, jenž
mohl být pouze štěkotem šakala, ani vzdálený řev, který mohl být řevem šelem. V
těchto krajinách, kde žili divoce pštrosi, se dala tušit blízkost jaguárů a pum,
tygrů a lvů Jižní Ameriky. Avšak noc uplynula klidně. Náhle asi ve čtyři hodiny
ráno, kdy ještě ani denní úsvit nezaplál nad jezerem, začal být pes nepokojný,
táhle zavrčel a čenichal po zemi, jako by se chtěl dát po stopě.</p>

<p class="e-bookprozatext">Bylo téměř sedm hodin, když Briant vzbudil své druhy,
zavinuté do pokrývek.</p>

<p class="e-bookprozatext">Ihned byli všichni na nohou, a zatímco Service jedl
kousek sucharu, ostatní se rozhlíželi po krajině rozkládající se za řekou.</p>

<p class="e-bookprozatext">„Skutečně!“ zvolal Wilcox. „Udělali jsme dobře, že
jsme nepřešli včera řeku, neboť bychom zapadli do močálu.“</p>

<p class="e-bookprozatext">„Opravdu,“ odpověděl Briant, „je to bažina, která se
šíří na jih, a na její konec není možné dohlédnout!“</p>

<p class="e-bookprozatext">„Podívejte!“ zvolal Doniphan. „Podívejte na ta
nesčetná hejna kachen, potápek a bekasin – ptáků čeledi slukovitých,
poletujících nad hladinou! Kdybychom se zde měli usadit přes zimu, bylo by po
starosti, že nám bude chybět zvěřina.“</p>

<p class="e-bookprozatext">„A pročpak ne?“ odpověděl Briant, který již kráčel po
pravém břehu řeky.</p>

<p class="e-bookprozatext"><span class="calibre16">V pozadí se
zdvihalo vysoké pohoří, které končilo strmým výběžkem. Z jeho obou hřbetů, jež
tvořily pravý úhel, se táhl jeden po toku řeky, zatímco druhý tvořil břeh
jezera. Nebylo toto pohoří snad jen prodlouženou vysočinou, ochraňující záliv
Seagulla na severozápadní straně? To mohlo být zjištěno až po úplném poznání
krajiny.</span></p>

<p class="e-bookprozatext">Pokud se jednalo o řeku, její pravý břeh, široký asi
dvacet stop, se vinul podél úpatí sousedních výšin, zatímco levý břeh, velice
nízký, bylo sotva rozeznat od chobotů kalužin a bažin tohoto ohromného močálu,
který se šířil do nedohledna na jih. Ke zjištění směru vodního proudu bylo
nutné vystoupit na pobřežní vysočinu, a Briant si předsevzal, že se nevrátí do
zálivu Seagulla dříve, dokud to nedokáže.</p>

<p class="e-bookprozatext">V první řadě se jednalo o to, vypátrat místo, kde řeka
vytékala z jezera. Tam byla asi čtyřicet stop široká, avšak zajisté jí
přibývala nejen šířka, ale i hloubka, čím více se blížila svému ústí,
přibírajíc některé přítoky jednak z močálů, jednak z hor.</p>

<p class="e-bookprozatext">„Hej, podívejte se!“ zvolal Wilcox ve chvíli, kdy se
zastavil na příkrém břehu.</p>

<p class="e-bookprozatext">Jeho pozornost vzbudilo složení kamenů tvořících
jakýsi násep – podobně sestavený jako ten, s nímž se již setkali v lese.</p>

<p class="e-bookprozatext">„Tentokrát neexistují žádné pochybnosti!“ řekl Briant.</p>

<p class="e-bookprozatext">„Ano, vůbec žádné!“ odpověděl Doniphan, ukazuje na
zbytky klád na pokraji břehu.</p>

<p class="e-bookprozatext">Tyto zbytky jistě pocházely z lodního kýlu a mezi
jinými tam bylo napůl shnilé a omšené břevno, z jehož zakřivení se dalo soudit,
že to byl kus lodního čela, neboť na něm visel ještě železný kruh, již značně
zkorodovaný.</p>

<p class="e-bookprozatext">„Kruh!“ zvolal Service.</p>

<p class="e-bookprozatext">A všichni se bez pohnutí rozhlíželi kolem sebe, jako
by muž, který používal tento člun, jenž postavil tuto hráz, se měl v tu chvíli
objevit!</p>

<p class="e-bookprozatext">Ne! Nikdo! Bylo to již dávno, kdy někdo zanechal tuto
loď na břehu řeky. Kdoví zda muž, jenž zde strávil svůj život, uviděl někdy
sobě rovného, nebo zda svůj bídný život skončil na této zemi, kterou nemohl
opustit.</p>

<p class="e-bookprozatext">Lze si představit rozčilení chlapců, když spatřili
tyto důkazy lidské přítomnosti, která tím byla dokázána.</p>

<p class="e-bookprozatext">Vtom také pozorovali zvláštní počínání psa. Phann byl
jistě na stopě. Napjal slechy, vrtěl ocasem, čenichal po zemi a plížil se mezi
trávou.</p>

<p class="e-bookprozatext">„Pozorujte Phanna!“ upozorňoval Service.</p>

<p class="e-bookprozatext">„Něco větří!“ odpověděl Doniphan, spěchaje za psem.</p>

<p class="e-bookprozatext">Phann se zastavil, pozdvihl tlapku a vzpřímil hlavu.
Pak rychle pádil ke skupině stromů, které se vypínaly při úpatí skalního břehu
při straně jezera.</p>

<p class="e-bookprozatext">Briant se svými druhy spěchal za ním. Několik okamžiků
nato se zastavili u starého dubu, v jehož kůře byla vyryta dvě písmena a rok
tímto způsobem:</p>

<p class="e-bookprozatextuprostred">F. B.<br class="calibre25"/>
1807</p>

<p class="e-bookprozatext">Briant, Doniphan, Wilcox a Service stáli dlouho
oněmělí a bez hnutí před tímto nápisem, a Phann, jenž šel po stopě, zmizel za
skalním výběžkem.</p>

<p class="e-bookprozatext">„Pojď sem! Zpátky!“ volal za ním Briant.</p>

<p class="e-bookprozatext">Pes neposlechl, ale začal štěkat.</p>

<p class="e-bookprozatext">„Nyní pozor!“ radil Briant. „Neoddělujme se a dávejme
dobrý pozor!“</p>

<p class="e-bookprozatext">Skutečně museli jednat příliš opatrně. Snad byla
nedaleko tlupa domorodců, a jejich přítomnosti se museli spíš obávat než si ji
přát, zvláště pokud by to byli krutí indiáni, kteří žili v pampách Jižní
Ameriky.</p>

<p class="e-bookprozatext">Pušky přichystány k ráně, s revolvery v rukou, stáli
chlapci připraveni k obraně.</p>

<p class="e-bookprozatext">Chlapci postupovali kupředu, obešli pahorek a pak
slézali podél úzkého okraje řeky. Sotva učinili asi dvacet kroků, když se Doniphan
sehnul a zvedl ze země jakýsi předmět.</p>

<p class="e-bookprozatext">Byla to lopata, jejíž železná část se sotva držela na
zpuchřelé násadě – avšak byla to lopata amerického nebo evropského původu,
nikoliv hrubý nástroj, jaké zhotovovali divoši v Polynésii. Jako lodní kruh,
byla i lopata silně zkorodovaná a nebyly pochyby, že již mnoho roků byla
odložena v těchto místech.</p>

<p class="e-bookprozatext">Tu také při úpatí pobřežní vysočiny byly vidět stopy
obdělávané půdy, několik nepravidelných brázd a malý záhon zeleniny, která,
nešlechtěná, úplně zdivočela.</p>

<p class="e-bookprozatext">Vtom zazněl temný štěkot a objevil se Phann, celý
poděšený. Chvíli běhal dokola, chvíli kolem svých pánů, díval se na ně, štěkal
na ně a zdálo se, že je pobízí, aby ho následovali.</p>

<p class="e-bookprozatext">„Jistě našel něco neobyčejného!“ řekl Briant, jenž se marně
snažil psa uklidnit.</p>

<p class="e-bookprozatext">„Pojďme, kam nás povede!“ mínil Doniphan, který
pokynul Wilcoxovi a Servicemu, aby šli za ním.</p>

<p class="e-bookprozatext">O deset kroků dál se Phann zastavil před houštinou
křoví a roští, jejichž větve se proplétaly při samém úpatí příkrého břehu.</p>

<p class="e-bookprozatext">Briant se přiblížil, aby se podíval, zda snad toto houští
neskrývalo mrtvolu zvířete, nebo snad člověka, jejíž stopu Phann zvětřil. Sotva
však rozhrnul křoviny, spatřil úzký otvor.</p>

<p class="e-bookprozatext">„Copak je zde jeskyně?!“ zvolal, když o několik kroků
ustoupil.</p>

<p class="e-bookprozatext"><span class="calibre16">„To by bylo možné,“
odpověděl Doniphan, „ale co je v té jeskyni?“</span></p>

<p class="e-bookprozatext"><span class="calibre21">„Uvidíme!“ řekl
Briant a začal sekerou sekat větve, které zakrývaly otvor. Avšak ať napínal
sluch, jak chtěl, neslyšel nic podezřelého.</span></p>

<p class="e-bookprozatext">Service již chtěl vniknout do otvoru, jenž byl rychle
uvolněn, když mu Briant řekl:</p>

<p class="e-bookprozatext">„Počkejme, až jak se zachová Phann!“</p>

<p class="e-bookprozatext">Pes nepřestával štěkat, avšak štěkot již nebyl
nepokojný.</p>

<p class="e-bookprozatext">Kdyby byla v této jeskyni skryta živá bytost, zajisté
by již vyšla!</p>

<p class="e-bookprozatext">Záleželo jim na tom, aby se dozvěděli, na čem jsou.
Protože pak vzduch uvnitř jeskyně mohl být zkažený, vrhl Briant otvorem náruč
suché trávy, kterou zapálil. Tato tráva, rozprostřená po zemi, jasně hořela –
což byl důkaz, že vzduch je čistý.</p>

<p class="e-bookprozatext">„Vejdeme?“ zeptal se Wilcox.</p>

<p class="e-bookprozatext">„Zajisté!“ odpověděl Doniphan.</p>

<p class="e-bookprozatext">„Počkejte chvíli, až si posvítíme!“ řekl Briant.</p>

<p class="e-bookprozatext">Uřízl z jedné ze sosen, které rostly na pokraji řeky,
smolnou větev a zapálil ji. Pak provázen svými druhy vnikl do houštiny.</p>

<p class="e-bookprozatext">U vchodu byl otvor tři stopy vysoký, dvě stopy široký,
avšak rychle se rozšiřoval a tvořil jeskyni deset stop vysokou a dvojnásobně
tak širokou, jejíž půda byla posypána suchým a velice jemným pískem.</p>

<p class="e-bookhvezdickystred"></p>
</div>
</body>
</html>