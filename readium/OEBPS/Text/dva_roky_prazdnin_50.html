<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">Doniphan, Webb a Cross, provázeni Phannem, byli asi
sto kroků před námi, takže je ostatní chlapci neviděli, když zaslechli jejich výkřiky:</p>

<p class="e-bookprozatext">„Pozor…! Pozor!“</p>

<p class="e-bookprozatext">Měly tyto výkřiky upozornit Gordona, Wilcoxe, Baxtera
a Service, aby si dávali pozor?</p>

<p class="e-bookprozatext">Náhle z houštiny vyběhlo veliké zvíře. Baxter, který
měl již připravené laso, zatočil jím několikrát nad hlavou a vymrštil.</p>

<p class="e-bookprozatext">To se stalo právě včas. Smyčka dlouhé šňůry se zadrhla
kolem krku zvířete, které se marně pokoušeno z ní vyprostit. Ale protože bylo
silné, jistě by Baxtera odtáhlo, kdyby Gordon, Wilcox a Service neuchopili
konec lasa, který otočili kolem kmene stromu.</p>

<p class="e-bookprozatext">Téměř současně vyšli z lesa Webb a Cross a za nimi
Doniphan, jenž ve velice špatném rozmaru volal:</p>

<p class="e-bookprozatext">„Zlořečené zvíře! Jak jen jsem je mohl minout?!“</p>

<p class="e-bookprozatext">„Baxter je však neminul,“ odvětil Service, „už je
máme, a živé!“</p>

<p class="e-bookprozatext">„Co na tom, když je musíme přece jenom zabít,“
odpověděl Doniphan.</p>

<p class="e-bookprozatext">„Zabít?“ odvětil Gordon. „Zabít, když nám vběhne do
cesty, aby nám sloužilo jako přípřež?“</p>

<p class="e-bookprozatext">„Tohle?“ zvolal Service.</p>

<p class="e-bookprozatext">„Vždyť je to guanako, druh lamy,“ vysvětloval Gordon, „a
ti jsou velice vyhledávaní v hřebčincích Jižní Ameriky.“</p>

<p class="e-bookprozatext">Ať tomu bylo jakkoliv, tento guanako se jevil být
velice užitečným. Doniphan však přesto litoval, že se mu nepodařilo ho zastřelit.
Avšak bál se to projevit a pozorně si prohlížel tohoto krásného zástupce fauny
Chairman Island.</p>

<p class="e-bookprozatext"><span class="calibre16">Ačkoliv v přírodopisech
býval guanako vřazen do čeledi velbloudů, nijak se nepodobal zvířeti toho
jména, které bylo tak rozšířeno v severní Africe. Tento zde chycený, se štíhlým
krkem, poněkud malou hlavou, dlouhýma a útlýma nohama – znamením velice
rychlého zvířete –, červenožlutou srstí s bělavými skvrnami, by si v ničem nezadal
s nejkrásnějšími koňmi amerického plemene. V každém případě mohl být použit k rychlé
jízdě, pokud by se jim ho podařilo nejdříve zkrotit a pak ochočit, což se v haciendách
argentinských pamp nezdálo být ničím obtížným.</span></p>

<p class="e-bookprozatext">Ostatně toto zvíře bylo dost bojácné a ani se
nepokusilo klást odpor. Jakmile je Baxter zbavil smyčky stahující mu hrdlo,
dalo se vést na lasu tak snadno, jako by mělo uzdu.</p>

<p class="e-bookprozatext">Nedá se popřít, že tato výprava na sever Family Lake
přinesla osadě veliký prospěch. Guanako, vikuňa s jejími dvěma jehňaty, nález
čajovníku, trulcy a algarroby, to všechno zajišťovalo nejvřelejší uvítání
Gordonovi a zvláště Baxterovi, jenž bez nějaké ješitnosti se nijak nechtěl
vychloubat svými výsledky, jak by to jistě učinil Doniphan.</p>

<p class="e-bookprozatext">Gordon byl neobyčejně šťastným, když viděl, že bolas i
laso poskytovaly tak výhodné služby. Ovšem Doniphan byl skvělým střelcem, na
něhož se dalo bezpečně spoléhat v každém případě. Avšak jeho zručnost stála
vždy trochu střelného prachu a olova. Gordon si tedy umínil, že své kamarády
povzbudí, aby se cvičili v zacházení s těmito loveckými nástroji, které uměli indiáni
tak výhodně používat.</p>

<p class="e-bookprozatext">Podle mapy měli ještě čtyři míle do French Cavern, a tak
pospíchali, aby tam došli dříve, než by nastala noc.</p>

<p class="e-bookprozatext">Service měl sto chutí vyhoupnout se na guanaka a slavit
vjezd na tomto „velkolepém oři“. Avšak Gordon k tomu nesvolil. Bylo také lepší
počkat, až bude zvíře vycvičeno nosit jezdce.</p>

<p class="e-bookprozatext">„Myslím, že se tomu nebude příliš bránit,“ řekl. „Avšak
v případě, že by se nedal osedlat, musí si alespoň zvyknout tahat náš vůz. Měj
tedy strpení, Servici, a nezapomínej lekci, kterou ti dal pštros.“</p>

<p class="e-bookprozatext">K šesté hodině se přiblížili na dohled k French Cavern.</p>

<p class="e-bookprozatext">Malý Costar, který si hrál na Sport Terrace, oznámil
Gordonův příchod. Ihned vyběhli Briant i ostatní a radostným „hurrá!“ vítali
poutníky, vracející se po několika dnech.</p>

</div>
</body>
</html>