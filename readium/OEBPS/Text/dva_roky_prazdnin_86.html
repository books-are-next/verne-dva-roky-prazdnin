<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">Briant a ostatní zůstali v hale. Potom otevřeli dveře
ve spojovací chodbě a Evans s Caty se přidali k nim. Všechno proběhlo tak, jak
předvídal námořník, a vůbec nepochyboval, že Walston je v okolí French Cavern,
vyčkávaje na okamžik, aby tam vnikl.</p>

<p class="e-bookprozatext">„Buďme všichni ve střehu!“ řekl.</p>

<p class="e-bookprozatext">Zatím uplynuly dvě hodiny a Moko se ptal sám sebe, zda
snad Rock a Forbes neodložili svůj záměr až na druhou noc, když byla jeho
pozornost upoutána šramotem, jenž vznikal uvnitř zásobárny.</p>

<p class="e-bookprozatext">Při záři svítilny visící od stropu spatřil, jak Rock a
Forbes opustili kout, v němž leželi, a plížili se ke vchodu.</p>

<p class="e-bookprozatext">Tyto dveře však byly zataraseny hromadou kamení –
skutečnou barikádou, kterou nebylo snadné, a je možné říci velice namáhavé,
odstranit.</p>

<p class="e-bookprozatext">Oba zločinci začali odstraňovat tyto kameny,
skládajíce jeden na druhý napravo u zdi. V několika minutách byly dveře úplně
přístupné. Zbývalo již jen odstrčit závoru, aby byl vchod do French Cavern
volný.</p>

<p class="e-bookprozatext">Avšak právě v tom okamžiku, kdy chtěl Rock odstrčit
závoru, aby otevřel dveře, dopadla na jeho rameno ruka. Obrátil se a poznal
kormidelníka, jehož obličej ozařovala svítilna.</p>

<p class="e-bookprozatext">„Evans!“ zvolal. „Evans zde!“</p>

<p class="e-bookprozatext">„Sem, moji milí!“ volal námořník.</p>

<p class="e-bookprozatext"><span class="calibre19">Briant a ostatní
chlapci se ihned vrhli do zásobárny. Nejdříve se tam dostali čtyři nejsilnější
z nich, Baxter, Wilcox, Doniphan a Briant, kteří se vrhli na Forbese, aby
nemohl uniknout.</span></p>

<p class="e-bookprozatext">Rock rychlým pohybem odrazil Evanse a rozehnal se po
něm nožem, jenž jej lehce poranil na levém rameni. Pak otevřel dveře a vyrazil
ven. Neučinil ani deset kroků, když padla rána.</p>

<p class="e-bookprozatext">Kormidelník po zločinci vystřelil. Avšak zřejmě nebyl
uprchlík zasažen, neboť nebylo slyšet žádný výkřik.</p>

<p class="e-bookprozatext">„Tisíc ďáblů! Já jsem toho lotra minul!“ zvolal Evans.
„Máme však druhého, alespoň bude o jednoho méně!“</p>

<p class="e-bookprozatext">S nožem v ruce již pozvedl paži nad Forbesem.</p>

<p class="e-bookprozatext">„Milost! Milost!“ sténal lotr, kterého chlapci drželi
na zemi.</p>

<p class="e-bookprozatext">„Ano, milost, Evansi!“ opakovala Caty, když se vrhla
mezi kormidelníka a Forbese. „Dejte mu milost, neboť mi zachránil život!“</p>

<p class="e-bookprozatext">„Budiž!“ odpověděl Evans. „Kvůli vám, Caty, alespoň
pro tento okamžik.“</p>

<p class="e-bookprozatext">A Forbes, pevně svázaný, byl vržen do jedné z místností
na spojovací chodbě.</p>

<p class="e-bookprozatext">Pak zavřeli a zatarasili opět dveře do zásobárny a všichni
až do svítání bděli, aby předešli napadení.</p>

</div>
</body>
</html>