<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="self" href="dva_roky_prazdnin_08.html">
    <meta name="identifier" content="verne-dva-roky-prazdnin-b45983c">
    <meta name="role" content="other">
  </head>
  <body data-nb-words="1650" data-nb-chars="10265" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="51" data-nb-chars="314"><span class="idea" data-nb-ref-number="1" id="idea1" data-nb-words="51" data-nb-chars="314">S&nbsp;tímto na&nbsp;nejmenší míru redukovaným plachtovím mohl škuner zachovat směr, kterým se&nbsp;již dávno ubíral. Již samo jeho těleso poskytovalo větru dost opory, aby je&nbsp;hnal rychlostí torpéda. Především se&nbsp;jednalo o&nbsp;to, uniknout vlnám rychlejším úprkem, než byl jejich, tak aby je&nbsp;nestihlo několik nárazů vln do&nbsp;zádi lodi.</span></p>
        <p class="chunk" data-nb-ref-number="3" id="chunk3" data-nb-words="18" data-nb-chars="105"><span class="idea" data-nb-ref-number="2" id="idea2" data-nb-words="18" data-nb-chars="105">Když vykonali svou práci, vrátili se&nbsp;Briant a&nbsp;Moko ke&nbsp;Gordonovi a&nbsp;Doniphanovi, aby jim pomohli řídit loď.</span></p>
        <p class="chunk" data-nb-ref-number="4" id="chunk4" data-nb-words="21" data-nb-chars="130"><span class="idea" data-nb-ref-number="3" id="idea3" data-nb-words="21" data-nb-chars="130">V&nbsp;té&nbsp;chvíli se&nbsp;otevřely dveře schodiště podruhé. Nějaký chlapec vystrčil hlavu. Byl to&nbsp;Jacques, Briantův bratr, o&nbsp;tři roky mladší.</span></p>
        <p class="chunk" data-nb-ref-number="5" id="chunk5" data-nb-words="7" data-nb-chars="41"><span class="idea" data-nb-ref-number="4" id="idea4" data-nb-words="7" data-nb-chars="41">„Co chceš, Jacquesi?“ zeptal se&nbsp;ho&nbsp;bratr.</span></p>
        <p class="chunk" data-nb-ref-number="6" id="chunk6" data-nb-words="11" data-nb-chars="68"><span class="idea" data-nb-ref-number="5" id="idea5" data-nb-words="11" data-nb-chars="68">„Pojď sem, pojď sem!“ odpověděl Jacques. „Voda vnikla až&nbsp;do&nbsp;salonu!“</span></p>
        <p class="chunk" data-nb-ref-number="7" id="chunk7" data-nb-words="5" data-nb-chars="29"><span class="idea" data-nb-ref-number="6" id="idea6" data-nb-words="5" data-nb-chars="29">„Je to&nbsp;možné?“ zvolal Briant.</span></p>
        <p class="chunk" data-nb-ref-number="8" id="chunk8" data-nb-words="7" data-nb-chars="49"><span class="idea" data-nb-ref-number="7" id="idea7" data-nb-words="7" data-nb-chars="49">Zamířil ke&nbsp;schodišti a&nbsp;rychle sestupoval dovnitř.</span></p>
        <p class="chunk" data-nb-ref-number="9" id="chunk9" data-nb-words="43" data-nb-chars="240"><span class="idea" data-nb-ref-number="8" id="idea8" data-nb-words="43" data-nb-chars="240">Salon byl slabě osvětlen lampou, kterou vlnobití prudce pohybovalo. V&nbsp;jejím svitu byl vidět tucet dětí na&nbsp;divanech a&nbsp;na&nbsp;lůžkách lodi Seagulla. Nejmenší z&nbsp;nich – bylo jim asi osm nebo devět roků – se&nbsp;drželi jeden druhého a&nbsp;byli plni strachu.</span></p>
        <p class="chunk" data-nb-ref-number="10" id="chunk10" data-nb-words="15" data-nb-chars="104"><span class="idea" data-nb-ref-number="9" id="idea9" data-nb-words="15" data-nb-chars="104">„Nemusíte se&nbsp;ničeho obávat!“ řekl Briant, jenž je&nbsp;chtěl především uklidnit. „Jsem zde…! Nemějte strach!“</span></p>
        <p class="chunk" data-nb-ref-number="11" id="chunk11" data-nb-words="34" data-nb-chars="221"><span class="idea" data-nb-ref-number="10" id="idea10" data-nb-words="34" data-nb-chars="221">Pak prohlížeje při světle lucerny podlahu salonu, mohl zjistit, že&nbsp;malé množství vody se&nbsp;přelévalo od&nbsp;jednoho boku jachty ke&nbsp;druhému. Kudy vnikla tato voda? Prosakovala nějakou trhlinou boků? To&nbsp;muselo být ihned zjištěno.</span></p>
        <p class="chunk" data-nb-ref-number="12" id="chunk12" data-nb-words="94" data-nb-chars="613"><span class="idea" data-nb-ref-number="11" id="idea11" data-nb-words="94" data-nb-chars="613">Před salonem se&nbsp;nacházela velká místnost, pak jídelna a&nbsp;místo pro mužstvo. Briant proběhl těmito prostorami a&nbsp;zjistil, že&nbsp;voda nevnikala ani nad čarou ponoru, ani pod ní. Tato voda, shromážděná na&nbsp;zádi pozdvihnutím přídě jachty, pocházela z&nbsp;vln oceánu, které se&nbsp;převalily přes příď a&nbsp;vnikly schodištěm místnosti pro mužstvo v&nbsp;jakémsi malém množství do&nbsp;nitra. Nebylo to&nbsp;tedy vůbec nebezpečné. Briant uklidnil své kamarády, přecházeje salonem, a&nbsp;poněkud uspokojen zaujal opět své místo u&nbsp;kormidla. Škuner, velmi důkladně stavěný a&nbsp;nově obitý dvojitým měděným pláštěm, nepropouštěl vodu a&nbsp;mohl vzdorovat nárazům vln.</span></p>
        <p class="chunk" data-nb-ref-number="13" id="chunk13" data-nb-words="83" data-nb-chars="529"><span class="idea" data-nb-ref-number="12" id="idea12" data-nb-words="83" data-nb-chars="529">Byla tedy jedna hodina po&nbsp;půlnoci. V&nbsp;této noční chvíli, při ještě temnějším rozprostření mraků, se&nbsp;bouře stále víc rozpoutávala. Jachta se&nbsp;pohybovala, jako by&nbsp;byla ponořena zcela do&nbsp;množství vody. Ostrý křik racků pronikal vzduchem. Nebylo vůbec možné soudit z&nbsp;jejich přítomnosti, že&nbsp;nablízku byla země? Nikoliv, neboť bylo možné se&nbsp;s&nbsp;nimi setkat na&nbsp;sta mil od&nbsp;pobřeží. Ostatně, když nemohli vzdorovat vzdušnému proudu, nechali se&nbsp;jím unášet tito ptáci bouřliváci jako škuner, jehož rychlost by&nbsp;žádná lidská síla nemohla zadržet.</span></p>
        <p class="chunk" data-nb-ref-number="14" id="chunk14" data-nb-words="26" data-nb-chars="156"><span class="idea" data-nb-ref-number="13" id="idea13" data-nb-words="26" data-nb-chars="156">O&nbsp;hodinu později byl slyšet na&nbsp;lodi nový praskot. Zbytek zadní plachty se&nbsp;rozlétl na&nbsp;kusy a&nbsp;cáry z&nbsp;plachty mihotaly vzduchem, podobajíce se&nbsp;ohromným rackům.</span></p>
        <p class="chunk" data-nb-ref-number="15" id="chunk15" data-nb-words="10" data-nb-chars="68"><span class="idea" data-nb-ref-number="14" id="idea14" data-nb-words="10" data-nb-chars="68">„Nemáme již plachty!“ zvolal Doniphan. „A nemůžeme si&nbsp;pořídit jiné!“</span></p>
        <p class="chunk" data-nb-ref-number="16" id="chunk16" data-nb-words="11" data-nb-chars="71"><span class="idea" data-nb-ref-number="15" id="idea15" data-nb-words="11" data-nb-chars="71">„Co na&nbsp;tom!“ odpověděl Briant. „Buď si&nbsp;jistý, že&nbsp;nepoplujeme pomaleji.“</span></p>
        <p class="chunk" data-nb-ref-number="17" id="chunk17" data-nb-words="15" data-nb-chars="88"><span class="idea" data-nb-ref-number="16" id="idea16" data-nb-words="15" data-nb-chars="88">„Krásná odpověď!“ řekl na&nbsp;to&nbsp;Doniphan. „Kdyby to&nbsp;ovšem byl pravý způsob, jak řídit loď.“</span></p>
        <p class="chunk" data-nb-ref-number="18" id="chunk18" data-nb-words="15" data-nb-chars="89"><span class="idea" data-nb-ref-number="17" id="idea17" data-nb-words="15" data-nb-chars="89">„Pozor na&nbsp;vlny ze&nbsp;zádi!“ přerušil je&nbsp;Moko. „Musíme se&nbsp;pevně držet, jinak budeme smeteni…“</span></p>
        <p class="chunk" data-nb-ref-number="19" id="chunk19" data-nb-words="77" data-nb-chars="497"><span class="idea" data-nb-ref-number="18" id="idea18" data-nb-words="77" data-nb-chars="497">Plavčík nedokončil svou větu, když několik tun vody se&nbsp;přehnalo přes záď. Briant, Doniphan a&nbsp;Gordon byli vrženi na&nbsp;schodiště, kde se&nbsp;zachytili. Ale plavčík zmizel se&nbsp;spoustou vody, která se&nbsp;převalila ze&nbsp;zádi na&nbsp;příď Seagulla, odnášejíc část stěžňoví, oba čluny a&nbsp;jolu<a href="../Text/dva_roky_prazdnin_93.html#_ftn4">[4]</a>, ačkoliv ji&nbsp;umístili uvnitř, pak několik břeven, jakož i&nbsp;schránku na&nbsp;buzolu. Zábradlí bylo přívalem sraženo a&nbsp;voda se&nbsp;mohla prudčeji přelít, okolnost, která zachránila jachtu před nebezpečím potopení pod touto ohromnou zátěží.</span></p>
        <p class="chunk" data-nb-ref-number="20" id="chunk20" data-nb-words="7" data-nb-chars="53"><span class="idea" data-nb-ref-number="19" id="idea19" data-nb-words="7" data-nb-chars="53">„Moko…! Moko!“ zvolal Briant, jakmile mohl promluvit.</span></p>
        <p class="chunk" data-nb-ref-number="21" id="chunk21" data-nb-words="7" data-nb-chars="44"><span class="idea" data-nb-ref-number="20" id="idea20" data-nb-words="7" data-nb-chars="44">„Nebyl smeten do&nbsp;oceánu?“ ozval se&nbsp;Doniphan.</span></p>
        <p class="chunk" data-nb-ref-number="22" id="chunk22" data-nb-words="13" data-nb-chars="88"><span class="idea" data-nb-ref-number="21" id="idea21" data-nb-words="13" data-nb-chars="88">„Pravděpodobně…! Není jej vidět… Není jej slyšet,“ řekl Gordon, který pobíhal po&nbsp;palubě.</span></p>
        <p class="chunk" data-nb-ref-number="23" id="chunk23" data-nb-words="25" data-nb-chars="163"><span class="idea" data-nb-ref-number="22" id="idea22" data-nb-words="25" data-nb-chars="163">„Je nutné jej zachránit… musíme mu&nbsp;hodit záchranný pás a&nbsp;lana,“ odpověděl Briant. A&nbsp;hlasem, který zazněl silně v&nbsp;několika okamžicích nastalého ticha, znovu zvolal:</span></p>
        <p class="chunk" data-nb-ref-number="24" id="chunk24" data-nb-words="2" data-nb-chars="15"><span class="idea" data-nb-ref-number="23" id="idea23" data-nb-words="2" data-nb-chars="15">„Moko…! Moko…!“</span></p>
        <p class="chunk" data-nb-ref-number="25" id="chunk25" data-nb-words="7" data-nb-chars="51"><span class="idea" data-nb-ref-number="24" id="idea24" data-nb-words="7" data-nb-chars="51">„Zde jsem…! Zde jsem…! Pomozte!“ odpověděl plavčík.</span></p>
        <p class="chunk" data-nb-ref-number="26" id="chunk26" data-nb-words="11" data-nb-chars="68"><span class="idea" data-nb-ref-number="25" id="idea25" data-nb-words="11" data-nb-chars="68">„Není v&nbsp;oceánu,“ řekl Gordon. „Jeho hlas přichází z&nbsp;přídě škuneru…!“</span></p>
        <p class="chunk" data-nb-ref-number="27" id="chunk27" data-nb-words="4" data-nb-chars="31"><span class="idea" data-nb-ref-number="26" id="idea26" data-nb-words="4" data-nb-chars="31">„Zachráním jej!“ zvolal Briant.</span></p>
        <p class="chunk" data-nb-ref-number="28" id="chunk28" data-nb-words="33" data-nb-chars="209"><span class="idea" data-nb-ref-number="27" id="idea27" data-nb-words="33" data-nb-chars="209">A&nbsp;posouval se&nbsp;velice opatrně po&nbsp;palubě, vyhýbaje se&nbsp;úderům tyčí houpajících se&nbsp;na&nbsp;provazech napůl svěšených a&nbsp;chránil se&nbsp;před uklouznutím, které při houpání lodi bylo na&nbsp;poměrně kluzké palubě téměř neodvratné.</span></p>
        <p class="chunk" data-nb-ref-number="29" id="chunk29" data-nb-words="11" data-nb-chars="65"><span class="idea" data-nb-ref-number="28" id="idea28" data-nb-words="11" data-nb-chars="65">Hlas plavčíka se&nbsp;ozval ještě jednou prostorem – poté zcela umlkl.</span></p>
        <p class="chunk" data-nb-ref-number="30" id="chunk30" data-nb-words="12" data-nb-chars="76"><span class="idea" data-nb-ref-number="29" id="idea29" data-nb-words="12" data-nb-chars="76">Konečně po&nbsp;největší námaze se&nbsp;dostal Briant ke&nbsp;střeše místnosti pro mužstvo.</span></p>
        <p class="chunk" data-nb-ref-number="31" id="chunk31" data-nb-words="3" data-nb-chars="23"><span class="idea" data-nb-ref-number="30" id="idea30" data-nb-words="3" data-nb-chars="23">Zavolal… Žádná odpověď.</span></p>
        <p class="chunk" data-nb-ref-number="32" id="chunk32" data-nb-words="46" data-nb-chars="265"><span class="idea" data-nb-ref-number="31" id="idea31" data-nb-words="46" data-nb-chars="265">Byl snad Moko smeten novým přívalem vln od&nbsp;té&nbsp;doby, kdy naposled vykřikl? V&nbsp;tom případě by&nbsp;byl již nešťastný chlapec hodně daleko od&nbsp;lodi, rovněž tak daleko od&nbsp;větru, protože vichřice jej nemohla nést stejnou rychlostí, jakou byl nesen škuner, a&nbsp;byl by&nbsp;tak ztracen.</span></p>
        <p class="chunk" data-nb-ref-number="33" id="chunk33" data-nb-words="28" data-nb-chars="156"><span class="idea" data-nb-ref-number="32" id="idea32" data-nb-words="28" data-nb-chars="156">Nikoliv! Slabý výkřik pronikl až&nbsp;k&nbsp;Briantovi, který se&nbsp;vrhl na&nbsp;čelo přídě, v&nbsp;němž byl zapuštěn čelní stěžeň. Tu&nbsp;se&nbsp;jeho ruce setkaly se&nbsp;svíjejícím se&nbsp;tělem.</span></p>
        <p class="chunk" data-nb-ref-number="34" id="chunk34" data-nb-words="50" data-nb-chars="288"><span class="idea" data-nb-ref-number="33" id="idea33" data-nb-words="50" data-nb-chars="288">Byl to&nbsp;plavčík, stísněný v&nbsp;koutě, který tvořilo zábradlí paluby sbíhající se&nbsp;na&nbsp;špici. Lano, které se&nbsp;snažil, pokud to&nbsp;bylo možné, držet od&nbsp;sebe, se&nbsp;mu&nbsp;ovíjelo kolem krku. Byl tímto lanem v&nbsp;okamžiku, kdy jej ohromná vlna chtěla smést do&nbsp;oceánu, zadržen, avšak poté mohl jím být uškrcen…!?</span></p>
        <p class="chunk" data-nb-ref-number="35" id="chunk35" data-nb-words="13" data-nb-chars="79"><span class="idea" data-nb-ref-number="34" id="idea34" data-nb-words="13" data-nb-chars="79">Briant otevřel svůj nůž a&nbsp;ne&nbsp;bez obtíží přeřízl provaz, který rdousil plavčíka.</span></p>
        <p class="chunk" data-nb-ref-number="36" id="chunk36" data-nb-words="11" data-nb-chars="65"><span class="idea" data-nb-ref-number="35" id="idea35" data-nb-words="11" data-nb-chars="65">Moko, dovedený pak na&nbsp;záď, zvolal, jakmile získal sílu k&nbsp;mluvení:</span></p>
        <p class="chunk" data-nb-ref-number="37" id="chunk37" data-nb-words="4" data-nb-chars="27"><span class="idea" data-nb-ref-number="36" id="idea36" data-nb-words="4" data-nb-chars="27">„Díky, pane Briante, díky!“</span></p>
        <p class="chunk" data-nb-ref-number="38" id="chunk38" data-nb-words="24" data-nb-chars="144"><span class="idea" data-nb-ref-number="37" id="idea37" data-nb-words="24" data-nb-chars="144">Zaujal znovu své místo u&nbsp;kormidla a&nbsp;všichni čtyři se&nbsp;pevně přivázali provazy, aby tak mohli odolat ohromným vlnám, které hnal vítr za&nbsp;Seagullem.</span></p>
        <p class="chunk" data-nb-ref-number="39" id="chunk39" data-nb-words="51" data-nb-chars="310"><span class="idea" data-nb-ref-number="38" id="idea38" data-nb-words="51" data-nb-chars="310">Zcela naopak, než se&nbsp;Briant domníval, zmenšila se&nbsp;poněkud rychlost jachty, jakmile již nezbývala ani zadní plachta – z&nbsp;čehož hrozilo nové nebezpečí. Skutečně, vlny, které se&nbsp;hnaly rychleji než Seagull, se&nbsp;mohly na&nbsp;loď ze&nbsp;zádi převrhnout a&nbsp;zatopit ji. Ale co&nbsp;dělat? Nebylo možné napnout ani tu&nbsp;nejmenší plachtu.</span></p>
        <p class="chunk" data-nb-ref-number="40" id="chunk40" data-nb-words="86" data-nb-chars="504"><span class="idea" data-nb-ref-number="39" id="idea39" data-nb-words="86" data-nb-chars="504">Měsíc březen na&nbsp;jižní polokouli odpovídá měsíci září na&nbsp;severní polokouli a&nbsp;noci mají asi střední délku. Proto, když byly asi čtyři hodiny ráno, nemohlo být jinak, než že&nbsp;se&nbsp;obzor na&nbsp;západě začal vyjasňovat, to&nbsp;znamenalo na&nbsp;té&nbsp;straně oceánu, k&nbsp;níž bouře hnala Seagulla. Nebylo snad možné, že&nbsp;s&nbsp;příchodem dne by&nbsp;vichr ztratil svou prudkost? Nebylo rovněž možné, že&nbsp;by&nbsp;mohli spatřit zemi a&nbsp;že&nbsp;osud této dětské posádky by&nbsp;byl rozhodnut v&nbsp;několika minutách? Dozvíme se&nbsp;to, jakmile slunce zbarví širou oblohu.</span></p>
        <p class="chunk" data-nb-ref-number="41" id="chunk41" data-nb-words="65" data-nb-chars="407"><span class="idea" data-nb-ref-number="40" id="idea40" data-nb-words="65" data-nb-chars="407">Asi v&nbsp;půl páté několik paprsků proniklo až&nbsp;k&nbsp;zenitu. Naneštěstí mlhy dosud bránily rozhledu na&nbsp;více než čtvrt míle. Bylo možné pozorovat, jak mraky letěly úžasnou rychlostí, uragán vůbec neztratil svou sílu a&nbsp;hladina oceánu zanikala v&nbsp;pěně tříštících se&nbsp;peřejí. Škuner, kolikrát vyhozený na&nbsp;hřeben vlny, tolikrát svržený na&nbsp;dno této vodní propasti, by&nbsp;se&nbsp;již dvacetkrát převrátil, kdyby dostal náraz z&nbsp;boku.</span></p>
        <p class="chunk" data-nb-ref-number="42" id="chunk42" data-nb-words="37" data-nb-chars="265"><span class="idea" data-nb-ref-number="41" id="idea41" data-nb-words="37" data-nb-chars="265">Čtyři chlapci pozorovali tento chaos rozbouřených vln. Dobře poznávali, že&nbsp;jejich postavení by&nbsp;se&nbsp;stalo zoufalým, kdyby se&nbsp;brzy bouře neutišila. Seagull nemohl vzdorovat více než čtyřiadvacet hodin nárazům oceánu, které by&nbsp;nakonec dokázaly odtrhnout kryt schodiště.</span></p>
        <p class="chunk" data-nb-ref-number="43" id="chunk43" data-nb-words="5" data-nb-chars="26"><span class="idea" data-nb-ref-number="42" id="idea42" data-nb-words="5" data-nb-chars="26">Tu&nbsp;se&nbsp;najednou ozval Moko:</span></p>
        <p class="chunk" data-nb-ref-number="44" id="chunk44" data-nb-words="2" data-nb-chars="14"><span class="idea" data-nb-ref-number="43" id="idea43" data-nb-words="2" data-nb-chars="14">„Země…! Země!“</span></p>
        <p class="chunk" data-nb-ref-number="45" id="chunk45" data-nb-words="29" data-nb-chars="194"><span class="idea" data-nb-ref-number="44" id="idea44" data-nb-words="29" data-nb-chars="194">Průrvou v&nbsp;mlze se&nbsp;plavčík domníval spatřit východním směrem obrysy pobřeží. Neklamal se? Neexistuje nic snadnějšího než rozeznat tyto široké linie země, které splývají tak snadno s&nbsp;obrysy mraků.</span></p>
        <p class="chunk" data-nb-ref-number="46" id="chunk46" data-nb-words="4" data-nb-chars="26"><span class="idea" data-nb-ref-number="45" id="idea45" data-nb-words="4" data-nb-chars="26">„Země…?“ zeptal se&nbsp;Briant.</span></p>
        <p class="chunk" data-nb-ref-number="47" id="chunk47" data-nb-words="6" data-nb-chars="42"><span class="idea" data-nb-ref-number="46" id="idea46" data-nb-words="6" data-nb-chars="42">„Ano,“ odpověděl Moko, „země… na&nbsp;východě!“</span></p>
        <p class="chunk" data-nb-ref-number="48" id="chunk48" data-nb-words="12" data-nb-chars="65"><span class="idea" data-nb-ref-number="47" id="idea47" data-nb-words="12" data-nb-chars="65">A&nbsp;ukázal na&nbsp;bod na&nbsp;obzoru, který již opět zahalovaly spousty par.</span></p>
        <p class="chunk" data-nb-ref-number="49" id="chunk49" data-nb-words="6" data-nb-chars="35"><span class="idea" data-nb-ref-number="48" id="idea48" data-nb-words="6" data-nb-chars="35">„Víš to&nbsp;jistě?“ zeptal se&nbsp;Doniphan.</span></p>
        <p class="chunk" data-nb-ref-number="50" id="chunk50" data-nb-words="19" data-nb-chars="147"><span class="idea" data-nb-ref-number="49" id="idea49" data-nb-words="19" data-nb-chars="147">„Ano…! Ano…! Jistě!“ odpověděl plavčík. „Roztrhnou-li se&nbsp;opět mlhy, spatříte ji… Tamhle… Poněkud napravo od&nbsp;předního stěžně. Podívejte… Podívejte!“</span></p>
        <p class="chunk" data-nb-ref-number="51" id="chunk51" data-nb-words="27" data-nb-chars="173"><span class="idea" data-nb-ref-number="50" id="idea50" data-nb-words="27" data-nb-chars="173">Mlhy, které se&nbsp;rozptylovaly, se&nbsp;začaly oddělovat od&nbsp;oceánu a&nbsp;vystupovat do&nbsp;vyšších vzduchových vrstev. Za&nbsp;několik okamžiků nato se&nbsp;objevil oceán na&nbsp;několik mil před jachtou.</span></p>
        <p class="chunk" data-nb-ref-number="52" id="chunk52" data-nb-words="6" data-nb-chars="44"><span class="idea" data-nb-ref-number="51" id="idea51" data-nb-words="6" data-nb-chars="44">„Ano…! Země…! Skutečná země!“ zvolal Briant.</span></p>
        <p class="chunk" data-nb-ref-number="53" id="chunk53" data-nb-words="13" data-nb-chars="87"><span class="idea" data-nb-ref-number="52" id="idea52" data-nb-words="13" data-nb-chars="87">„A to&nbsp;velmi plochá země,“ přidal Gordon, který sledoval velmi pozorně oznámené pobřeží.</span></p>
        <p class="chunk" data-nb-ref-number="54" id="chunk54" data-nb-words="93" data-nb-chars="542"><span class="idea" data-nb-ref-number="53" id="idea53" data-nb-words="93" data-nb-chars="542">Tentokrát již neexistovaly pochyby. Země, pevnina nebo ostrov, se&nbsp;zračila pět nebo šest mil na&nbsp;širokém pásu obzoru. Bude-li Seagull plout ve&nbsp;směru, kterým se&nbsp;dosud hnal a&nbsp;z&nbsp;něhož mu&nbsp;vichr nedovoloval uniknout, měl být docela jistě ani ne&nbsp;za&nbsp;hodinu na&nbsp;ni&nbsp;uvržen. Bylo ovšem nutné se&nbsp;obávat, že&nbsp;mohl být roztříštěn dříve, než by&nbsp;se&nbsp;dotkl pevného pobřeží, zvláště pokud by&nbsp;se&nbsp;zachytil na&nbsp;bradlech. Ale na&nbsp;to&nbsp;chlapci ani nepomysleli. V&nbsp;této zemi, která se&nbsp;tak neočekávaně objevila před jejich zraky, neviděli a&nbsp;nemohli vidět nic jiného než spásu.</span></p>
        <p class="chunk" data-nb-ref-number="55" id="chunk55" data-nb-words="54" data-nb-chars="354"><span class="idea" data-nb-ref-number="54" id="idea54" data-nb-words="54" data-nb-chars="354">V&nbsp;té&nbsp;chvíli se&nbsp;vítr zběsile rozzuřil. Seagull, nesený jako pírko, byl hnán k&nbsp;pobřeží, které se&nbsp;odráželo s&nbsp;určitostí inkoustové čáry od&nbsp;hlubokého blankytu nebe. Za&nbsp;pobřežím se&nbsp;zdvihala vyvýšenina, jejíž vrchol nepřesahoval více než sto padesát nebo dvě stě stop. Před ní&nbsp;se&nbsp;prostíralo žlutavé pobřeží, vroubené napravo zřejmě korunami vnitrozemského lesa.</span></p>
        <p class="chunk" data-nb-ref-number="56" id="chunk56" data-nb-words="30" data-nb-chars="178"><span class="idea" data-nb-ref-number="55" id="idea55" data-nb-words="30" data-nb-chars="178">Ach, kéž by&nbsp;Seagull dosáhl tohoto písčitého pobřeží a&nbsp;nenarazil na&nbsp;bradlo, kéž by&nbsp;mu&nbsp;třeba ústí řeky poskytlo útočiště, pak by&nbsp;snad mladí cestovatelé unikli zdrávi a&nbsp;bez pohromy!</span></p>
        <p class="chunk" data-nb-ref-number="57" id="chunk57" data-nb-words="88" data-nb-chars="521"><span class="idea" data-nb-ref-number="56" id="idea56" data-nb-words="88" data-nb-chars="521">Zatímco Doniphan, Gordon a&nbsp;Moko zůstali u&nbsp;kormidla, vydal se&nbsp;Briant na&nbsp;příď a&nbsp;pozoroval zemi, která se&nbsp;přibližovala na&nbsp;dohled, neboť tak rychlý byl pohyb lodi. Ale marně hledal nějaké místo, kam by&nbsp;mohla jachta za&nbsp;příznivých podmínek zabočit. Nebylo vidět ani ústí řeky nebo potoka, ani písčité pobřeží, na&nbsp;něž by&nbsp;bylo možné najet, neboť před pobřežím se&nbsp;zdvihala řada skalisek, jejichž černá čela se&nbsp;vynořovala z&nbsp;peřejí a&nbsp;do&nbsp;nichž bil bez ustání děsný příboj vln. Tam se&nbsp;Seagull musel jediným nárazem roztříštit na&nbsp;kusy.</span></p>
        <p class="chunk" data-nb-ref-number="58" id="chunk58" data-nb-words="26" data-nb-chars="171"><span class="idea" data-nb-ref-number="57" id="idea57" data-nb-words="26" data-nb-chars="171">Briant se&nbsp;domníval, že&nbsp;bude nejlepší, aby všichni jeho kamarádi byli ve&nbsp;chvíli, kdy mělo nastat ztroskotání, na&nbsp;palubě. Otevřel dveře schodiště a&nbsp;zvolal: „Všichni nahoru!“</span></p>
        <p class="chunk" data-nb-ref-number="59" id="chunk59" data-nb-words="27" data-nb-chars="176"><span class="idea" data-nb-ref-number="58" id="idea58" data-nb-words="27" data-nb-chars="176">Hned vyběhl na&nbsp;palubu pes, následován tuctem dětí, které se&nbsp;uchýlily na&nbsp;záď jachty. Nejmenší z&nbsp;nich, když spatřily vlny, které tvořily ohromné propasti, začaly strachem křičet.</span></p>
        <p class="chunk" data-nb-ref-number="60" id="chunk60" data-nb-words="11" data-nb-chars="70"><span class="idea" data-nb-ref-number="59" id="idea59" data-nb-words="11" data-nb-chars="70">Krátce před šestou hodinou ranní se&nbsp;Seagull přiblížil na&nbsp;dosah bradel.</span></p>
        <p class="chunk" data-nb-ref-number="61" id="chunk61" data-nb-words="7" data-nb-chars="44"><span class="idea" data-nb-ref-number="60" id="idea60" data-nb-words="7" data-nb-chars="44">„Dobře se&nbsp;držte!“ zvolal Briant. „Držte se!“</span></p>
        <p class="chunk" data-nb-ref-number="62" id="chunk62" data-nb-words="22" data-nb-chars="129"><span class="idea" data-nb-ref-number="61" id="idea61" data-nb-words="22" data-nb-chars="129">A&nbsp;vysvlečen do&nbsp;půl těla byl připraven pomoci těm, které by&nbsp;vlny odnesly, neboť zcela jistě měla být jachta vymrštěna přes bradla.</span></p>
        <p class="chunk" data-nb-ref-number="63" id="chunk63" data-nb-words="21" data-nb-chars="117"><span class="idea" data-nb-ref-number="62" id="idea62" data-nb-words="21" data-nb-chars="117">Vtom ucítil první náraz. Loď se&nbsp;postavila na&nbsp;záď, ale i&nbsp;když jí&nbsp;tento náraz otřásl, voda skrze její stěny nepronikla.</span></p>
        <p class="chunk" data-nb-ref-number="64" id="chunk64" data-nb-words="34" data-nb-chars="217"><span class="idea" data-nb-ref-number="63" id="idea63" data-nb-words="34" data-nb-chars="217">Seagull, vyzdvižený následující vlnou, byl nesen asi padesát stop kupředu, aniž zavadil o&nbsp;skaliska, která na&nbsp;mnoha místech kolem trčela nad vodu. Pak se&nbsp;naklonil na&nbsp;bok a&nbsp;zůstal nehnutě stát uprostřed vířících peřejí.</span></p>
        <p class="chunk" data-nb-ref-number="65" id="chunk65" data-nb-words="15" data-nb-chars="85"><span class="idea" data-nb-ref-number="64" id="idea64" data-nb-words="15" data-nb-chars="85">Ačkoliv již nebyl na&nbsp;širém oceánu, byl přece jen ještě vzdálen čtvrt míle od&nbsp;pobřeží.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>