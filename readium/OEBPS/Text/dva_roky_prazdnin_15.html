<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="e-bookprozatext"><span class="calibre16">Nakonec, velice
unavení po tolika dnech, po tolika nocích uplynulých v tisícerých hrůzách
bouře, toužili již všichni po spánku. Malí se rozešli po kabinách jachty, kam
za nimi brzy pospíšili i velcí. Briant, Gordon a Doniphan však chtěli být jeden
po druhém na stráži. Nebo se snad nemuseli obávat přepadení smečkou šelem,
dokonce tlupou domorodců? Nic se však nepřihodilo. Noc uplynula klidně, a když
vyšlo slunce, všichni, když vzdali Bohu vroucí díky, se dali do práce.</span></p>

<p class="e-bookprozatext"><span class="calibre21">Nejdříve bylo
zapotřebí sečíst veškeré zásoby potravin na jachtě, potom zbraně, nástroje, nářadí,
oděvy a podobně. Obzvláště otázka potravy byla nejdůležitější, neboť pobřeží se
zdálo být pusté. Pomocným zdrojem by byl asi lov, ovšem pokud tam žila divoká
zvířata. Zatím spatřil Doniphan, jenž byl obratným střelcem, jen nesčetná hejna
ptactva na temenech bradel a výšinách předhoří. Ale živit se jen a jen mořskými
ptáky by bylo mrzuté. Proto bylo nutné zjistit, jak dlouho mohli vystačit s potravinami
škuneru, budou-li s nimi šetrně nakládat.</span></p>

<p class="e-bookprozatext">Bylo zjištěno, že nehledě k sucharům, kterých zde byla
značná zásoba, konzervy, šunky a masité suchary – skládající se z mouky první
jakosti, sekaného vepřového masa a koření – dále cornbeef<a title="" href="../Text/dva_roky_prazdnin_93.html#_ftn6" class="pcalibre pcalibre1" id="_ftnref6"><span class="msofootnotereference"><span class="calibre13"><span class="msofootnotereference"><span class="calibre14">[6]</span></span></span></span></a>, slanina a krabice
se zákusky by vystačily při největší šetrnosti asi na dva měsíce. Proto se již
od začátku doporučovalo, aby se spokojili s plodinami země a zásoby šetřili pro
ten případ, že by snad bylo nutné dát se na cestu několika set mil, aby se buď
dostali do nějakého přístavu, nebo města v nitru země.</p>

<p class="e-bookprozatext">„Jenom aby již konzervy nebyly částečně zkažené!“
připomenul Baxter. „Vnikla-li voda do nitra lodi, když jsme byli vrženi na pobřeží…“</p>

<p class="e-bookprozatext">„To hned zjistíme, jen co otevřeme bedny, které jsou
poškozené,“ odpověděl Gordon. „A kdyby se jejich obsah převařil, dal by se snad
použít…?“</p>

<p class="e-bookprozatext">„O to se už postarám,“ odpověděl Moko.</p>

<p class="e-bookprozatext">„Tedy nemeškej a chop se práce,“ řekl Briant, „neboť
první dny budeme přece jen odkázáni žít ze zásob <span class="e-bookdejapoznamkychar">Seagulla</span>.“</p>

<p class="e-bookhvezdickystred"></p>
</div>
</body>
</html>