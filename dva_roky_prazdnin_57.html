<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII. KAPITOLA">
    <meta name="apple-mobile-web-app-capable" content="yes">
    <title>XVIII. KAPITOLA</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./dva_roky_prazdnin_01.html">
    <link rel="self" href="dva_roky_prazdnin_57.html">
    <meta name="identifier" content="verne-dva-roky-prazdnin-993013b">
    <meta name="role" content="other">
  </head>
  <body data-nb-words="625" data-nb-chars="3784" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">XVIII. KAPITOLA</span></h1>
        <p class="chunk" data-nb-ref-number="2" id="chunk2" data-nb-words="31" data-nb-chars="169"><span class="idea" data-nb-ref-number="2" id="idea2" data-nb-words="31" data-nb-chars="169"><strong>Slaný močál – Chůdy – Návštěva v&nbsp;South Moors – Předvídání zimy – Různé kry – Mezi Doniphanem a&nbsp;Briantem – Gordonovo zakročení – Obavy před budoucností – Volba 10. června</strong></span></p>
        <p class="chunk" data-nb-ref-number="3" id="chunk3" data-nb-words="167" data-nb-chars="982"><span class="idea" data-nb-ref-number="3" id="idea3" data-nb-words="167" data-nb-chars="982">Briant po&nbsp;oné scéně, jež se&nbsp;stala mezi ním a&nbsp;jeho bratrem a&nbsp;které byl svědkem také Moko, chtěl zachovat mlčení, a&nbsp;to&nbsp;i&nbsp;ohledně Gordona. Zprávu o&nbsp;své výpravě podal svým druhům shromážděným v&nbsp;hale. Popsal východní pobřeží Chairman Island po&nbsp;celé části Deception Bay, tok East River, jenž plynul hvozdy sousedícími s&nbsp;jezerem, které tolik oplývaly stále zelenými stromy. Vyložil, že&nbsp;usídlení na&nbsp;tom pobřeží by&nbsp;bylo snazší než na&nbsp;západním pobřeží, i&nbsp;když připojil, že&nbsp;nedoporučuje opustit French Cavern. Pokud se&nbsp;pak jednalo o&nbsp;část Tichého oceánu, že&nbsp;ani tam nebyla vidět žádná země. Briant se&nbsp;však zmínil o&nbsp;bílém místě, které spatřil na&nbsp;širém oceánu a&nbsp;jehož vynoření se&nbsp;nad obzor si&nbsp;nemohl nijak vysvětlit. Pravděpodobně to&nbsp;byl jen oblak a&nbsp;bylo by&nbsp;vhodné mít o&nbsp;tom jistotu, kdyby jednou navštívili Deception Bay. V&nbsp;té&nbsp;chvíli se&nbsp;zdálo být jisté, že&nbsp;Chairman Island v&nbsp;těchto končinách nesousedil s&nbsp;žádnou zemí a&nbsp;nepochybně mnoho set mil jej dělilo od&nbsp;nejbližší pevniny nebo od&nbsp;souostroví.</span></p>
        <p class="chunk" data-nb-ref-number="4" id="chunk4" data-nb-words="140" data-nb-chars="847"><span class="idea" data-nb-ref-number="4" id="idea4" data-nb-words="140" data-nb-chars="847">Nezbývalo tedy než statečně podstoupit zápas o&nbsp;život s&nbsp;nadějí, že&nbsp;jim snad přijde pomoc zvenčí, neboť se&nbsp;zdálo naprosto nemožné, že&nbsp;by&nbsp;se&nbsp;mladí osadníci někdy zachránili pomocí vlastních rukou. Každý se&nbsp;oddal opět náročné práci. Veškeré snahy se&nbsp;nesly k&nbsp;tomu, aby se&nbsp;důkladně připravili vůči všem nepohodám příští zimy. Briant sám se&nbsp;pustil do&nbsp;práce s&nbsp;takovou horlivostí, jako by&nbsp;až&nbsp;do&nbsp;té&nbsp;chvíli nic neudělal. Bylo možné pozorovat, že&nbsp;se&nbsp;stal méně sdílným a&nbsp;i&nbsp;svému bratrovi se&nbsp;vyhýbal. Gordon zpozoroval tuto změnu jeho povahy, také si&nbsp;všiml, že&nbsp;Briant se&nbsp;snažil za&nbsp;všech okolností postavit ho&nbsp;dopředu, kdykoliv se&nbsp;jednalo prokázat obzvláštní odvahu nebo čelit nebezpečí, což Jacques vždy velice rád přijímal. Protože Briant nikdy neřekl, co&nbsp;se&nbsp;přihodilo, nechtěl se&nbsp;ho&nbsp;Gordon vyptávat a&nbsp;domníval se, že&nbsp;mezi oběma bratry došlo k&nbsp;nějaké roztržce.</span></p>
        <p class="chunk" data-nb-ref-number="5" id="chunk5" data-nb-words="81" data-nb-chars="523"><span class="idea" data-nb-ref-number="5" id="idea5" data-nb-words="81" data-nb-chars="523">Měsíc únor uběhl při různých pracích. Když Wilcox oznámil, že&nbsp;lososi se&nbsp;vracejí do&nbsp;sladkých vod Family Lake, nachytali jich veliké množství pomocí sítí natažených z&nbsp;jednoho břehu řeky Zealand na&nbsp;druhý. Nutnost, aby je&nbsp;zachovali na&nbsp;delší čas, vyžadovala dost veliké množství soli. To&nbsp;bylo příčinou, že&nbsp;Baxter s&nbsp;Briantem museli učinit několik jízd do&nbsp;zálivu Seagulla, kde zřídili malé solné odpařiště – jednoduchou čtyřhrannou jamku, vyhloubenou v&nbsp;písku, ve&nbsp;které se&nbsp;usazovala sůl, když sluneční paprsky odpařily vodu oceánu.</span></p>
        <p class="chunk" data-nb-ref-number="6" id="chunk6" data-nb-words="68" data-nb-chars="416"><span class="idea" data-nb-ref-number="6" id="idea6" data-nb-words="68" data-nb-chars="416">V&nbsp;první polovici měsíce března se&nbsp;chtěli tři nebo čtyři mladí osadníci vypravit do&nbsp;močálovité krajiny South Moors, která se&nbsp;rozkládala na&nbsp;levém břehu řeky Zealand. Návrh této výpravy vyšel od&nbsp;Doniphana a&nbsp;na&nbsp;jeho radu zhotovil Baxter několik párů chůd, k&nbsp;čemuž upotřebil lehké latě. Protože močál byl na&nbsp;mnohých místech pokrytý vrstvou vody, mohli se&nbsp;pomocí chůd dostat suchou nohou až&nbsp;k&nbsp;místům, která nebyla bahnitá.</span></p>
        <p class="chunk" data-nb-ref-number="7" id="chunk7" data-nb-words="50" data-nb-chars="290"><span class="idea" data-nb-ref-number="7" id="idea7" data-nb-words="50" data-nb-chars="290">Ráno 17. dubna se&nbsp;Doniphan, Webb a&nbsp;Wilcox přeplavili na&nbsp;jole přes řeku a&nbsp;vystoupili na&nbsp;levý břeh. Pušky jim visely na&nbsp;řemenech přes ramena. Doniphan byl ozbrojen puškou na&nbsp;kachny, která byla ve&nbsp;zbrojírně French Cavern, a&nbsp;domníval se, že&nbsp;se&nbsp;mu&nbsp;tam naskytne skvělá příležitost, aby ji&nbsp;použil.</span></p>
        <p class="chunk" data-nb-ref-number="8" id="chunk8" data-nb-words="23" data-nb-chars="141"><span class="idea" data-nb-ref-number="8" id="idea8" data-nb-words="23" data-nb-chars="141">Jakmile se&nbsp;tři lovci zastavili na&nbsp;břehu, vystoupili na&nbsp;chůdy, aby se&nbsp;dostali do&nbsp;výš položených míst močálu, která bývala za&nbsp;přílivu zatopena.</span></p>
        <p class="chunk" data-nb-ref-number="9" id="chunk9" data-nb-words="19" data-nb-chars="113"><span class="idea" data-nb-ref-number="9" id="idea9" data-nb-words="19" data-nb-chars="113">Phann je&nbsp;doprovázel. Ten ovšem nepotřeboval chůdy a&nbsp;také se&nbsp;nijak nebál, že&nbsp;se&nbsp;umáčí, když skákal vodními tůněmi.</span></p>
        <p class="chunk" data-nb-ref-number="10" id="chunk10" data-nb-words="24" data-nb-chars="156"><span class="idea" data-nb-ref-number="10" id="idea10" data-nb-words="24" data-nb-chars="156">Když ušli asi míli jihozápadním směrem, dostali se&nbsp;Doniphan, Wilcox a&nbsp;Webb na&nbsp;pevnou slatinu. Tam odložili své chůdy, aby mohli snadněji pronásledovat zvěř.</span></p>
        <p class="chunk" data-nb-ref-number="11" id="chunk11" data-nb-words="20" data-nb-chars="132"><span class="idea" data-nb-ref-number="11" id="idea11" data-nb-words="20" data-nb-chars="132">Pouhým zrakem nemohli ani dohlédnout konce širé rozlohy South Moors, jenom daleko na&nbsp;východě se&nbsp;šířila modravá čára mořského obzoru.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dva_roky_prazdnin_01.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>