<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">S tímto na nejmenší míru redukovaným plachtovím mohl
škuner zachovat směr, kterým se již dávno ubíral. Již samo jeho těleso poskytovalo
větru dost opory, aby je hnal rychlostí torpéda. Především se jednalo o to,
uniknout vlnám rychlejším úprkem, než byl jejich, tak aby je nestihlo několik
nárazů vln do zádi lodi.</p>

<p class="e-bookprozatext">Když vykonali svou práci, vrátili se Briant a Moko ke
Gordonovi a Doniphanovi, aby jim pomohli řídit loď.</p>

<p class="e-bookprozatext">V té chvíli se otevřely dveře schodiště podruhé.
Nějaký chlapec vystrčil hlavu. Byl to Jacques, Briantův bratr, o tři roky
mladší.</p>

<p class="e-bookprozatext">„Co chceš, Jacquesi?“ zeptal se ho bratr.</p>

<p class="e-bookprozatext">„Pojď sem, pojď sem!“ odpověděl Jacques. „Voda vnikla
až do salonu!“</p>

<p class="e-bookprozatext">„Je to možné?“ zvolal Briant.</p>

<p class="e-bookprozatext">Zamířil ke schodišti a rychle sestupoval dovnitř.</p>

<p class="e-bookprozatext">Salon byl slabě osvětlen lampou, kterou vlnobití
prudce pohybovalo. V jejím svitu byl vidět tucet dětí na divanech a na lůžkách
lodi <span class="e-bookdejapoznamkychar">Seagulla.</span> Nejmenší z nich – bylo
jim asi osm nebo devět roků – se drželi jeden druhého a byli plni strachu.</p>

<p class="e-bookprozatext">„Nemusíte se ničeho obávat!“ řekl Briant, jenž je
chtěl především uklidnit. „Jsem zde…! Nemějte strach!“</p>

<p class="e-bookprozatext">Pak prohlížeje při světle lucerny podlahu salonu, mohl
zjistit, že malé množství vody se přelévalo od jednoho boku jachty ke druhému.
Kudy vnikla tato voda? Prosakovala nějakou trhlinou boků? To muselo být ihned
zjištěno.</p>

<p class="e-bookprozatext">Před salonem se nacházela velká místnost, pak jídelna
a místo pro mužstvo. Briant proběhl těmito prostorami a zjistil, že voda nevnikala
ani nad čarou ponoru, ani pod ní. Tato voda, shromážděná na zádi pozdvihnutím
přídě jachty, pocházela z vln oceánu, které se převalily přes příď a vnikly
schodištěm místnosti pro mužstvo v jakémsi malém množství do nitra. Nebylo to
tedy vůbec nebezpečné. Briant uklidnil své kamarády, přecházeje salonem, a poněkud
uspokojen zaujal opět své místo u kormidla. Škuner, velmi důkladně stavěný a nově
obitý dvojitým měděným pláštěm, nepropouštěl vodu a mohl vzdorovat nárazům vln.</p>

<p class="e-bookprozatext">Byla tedy jedna hodina po půlnoci. V této noční
chvíli, při ještě temnějším rozprostření mraků, se bouře stále víc
rozpoutávala. Jachta se pohybovala, jako by byla ponořena zcela do množství
vody. Ostrý křik racků pronikal vzduchem. Nebylo vůbec možné soudit z jejich
přítomnosti, že nablízku byla země? Nikoliv, neboť bylo možné se s nimi setkat
na sta mil od pobřeží. Ostatně, když nemohli vzdorovat vzdušnému proudu,
nechali se jím unášet tito ptáci bouřliváci jako škuner, jehož rychlost by
žádná lidská síla nemohla zadržet.</p>

<p class="e-bookprozatext">O hodinu později byl slyšet na lodi nový praskot.
Zbytek zadní plachty se rozlétl na kusy a cáry z plachty mihotaly vzduchem, podobajíce
se ohromným rackům.</p>

<p class="e-bookprozatext">„Nemáme již plachty!“ zvolal Doniphan. „A nemůžeme si
pořídit jiné!“</p>

<p class="e-bookprozatext">„Co na tom!“ odpověděl Briant. „Buď si jistý, že
nepoplujeme pomaleji.“</p>

<p class="e-bookprozatext">„Krásná odpověď!“ řekl na to Doniphan. „Kdyby to ovšem
byl pravý způsob, jak řídit loď.“</p>

<p class="e-bookprozatext"><span class="calibre17">„Pozor na vlny ze
zádi!“ přerušil je Moko. „Musíme se pevně držet, jinak budeme smeteni…“</span></p>

<p class="e-bookprozatext">Plavčík nedokončil svou větu, když několik tun vody se
přehnalo přes záď. Briant, Doniphan a Gordon byli vrženi na schodiště, kde se
zachytili. Ale plavčík zmizel se spoustou vody, která se převalila ze zádi na
příď <span class="e-bookdejapoznamkychar">Seagulla,</span> odnášejíc část
stěžňoví, oba čluny a jolu<a title="" href="../Text/dva_roky_prazdnin_93.html#_ftn4" class="pcalibre pcalibre1" id="_ftnref4"><span class="msofootnotereference"><span class="calibre13"><span class="msofootnotereference"><span class="calibre14">[4]</span></span></span></span></a>,
ačkoliv ji umístili uvnitř, pak několik břeven, jakož i schránku na buzolu.
Zábradlí bylo přívalem sraženo a voda se mohla prudčeji přelít, okolnost, která
zachránila jachtu před nebezpečím potopení pod touto ohromnou zátěží.</p>

<p class="e-bookprozatext">„Moko…! Moko!“ zvolal Briant, jakmile mohl promluvit.</p>

<p class="e-bookprozatext">„Nebyl smeten do oceánu?“ ozval se Doniphan.</p>

<p class="e-bookprozatext">„Pravděpodobně…! Není jej vidět… Není jej slyšet,“
řekl Gordon, který pobíhal po palubě.</p>

<p class="e-bookprozatext">„Je nutné jej zachránit… musíme mu hodit záchranný pás
a lana,“ odpověděl Briant. A hlasem, který zazněl silně v několika okamžicích
nastalého ticha, znovu zvolal:</p>

<p class="e-bookprozatext">„Moko…! Moko…!“</p>

<p class="e-bookprozatext">„Zde jsem…! Zde jsem…! Pomozte!“ odpověděl plavčík.</p>

<p class="e-bookprozatext">„Není v oceánu,“ řekl Gordon. „Jeho hlas přichází z přídě
škuneru…!“</p>

<p class="e-bookprozatext">„Zachráním jej!“ zvolal Briant.</p>

<p class="e-bookprozatext">A posouval se velice opatrně po palubě, vyhýbaje se
úderům tyčí houpajících se na provazech napůl svěšených a chránil se před
uklouznutím, které při houpání lodi bylo na poměrně kluzké palubě téměř
neodvratné.</p>

<p class="e-bookprozatext">Hlas plavčíka se ozval ještě jednou prostorem – poté
zcela umlkl.</p>

<p class="e-bookprozatext">Konečně po největší námaze se dostal Briant ke střeše
místnosti pro mužstvo.</p>

<p class="e-bookprozatext">Zavolal… Žádná odpověď.</p>

<p class="e-bookprozatext">Byl snad Moko smeten novým přívalem vln od té doby,
kdy naposled vykřikl? V tom případě by byl již nešťastný chlapec hodně daleko
od lodi, rovněž tak daleko od větru, protože vichřice jej nemohla nést stejnou
rychlostí, jakou byl nesen škuner, a byl by tak ztracen.</p>

<p class="e-bookprozatext">Nikoliv! Slabý výkřik pronikl až k Briantovi, který se
vrhl na čelo přídě, v němž byl zapuštěn čelní stěžeň. Tu se jeho ruce setkaly
se svíjejícím se tělem.</p>

<p class="e-bookprozatext">Byl to plavčík, stísněný v koutě, který tvořilo
zábradlí paluby <span class="calibre17">sbíhající se na špici. Lano,
které se snažil, pokud to bylo možné, držet</span> od sebe, se mu ovíjelo kolem
krku. Byl tímto lanem v okamžiku, kdy jej ohromná vlna chtěla smést do oceánu,
zadržen, avšak poté mohl jím být uškrcen…!?</p>

<p class="e-bookprozatext">Briant otevřel svůj nůž a ne bez obtíží přeřízl
provaz, který rdousil plavčíka.</p>

<p class="e-bookprozatext">Moko, dovedený pak na záď, zvolal, jakmile získal sílu
k mluvení:</p>

<p class="e-bookprozatext">„Díky, pane Briante, díky!“</p>

<p class="e-bookprozatext">Zaujal znovu své místo u kormidla a všichni čtyři se
pevně přivázali provazy, aby tak mohli odolat ohromným vlnám, které hnal vítr
za <span class="e-bookdejapoznamkychar">Seagullem.</span></p>

<p class="e-bookprozatext">Zcela naopak, než se Briant domníval, zmenšila se
poněkud rychlost jachty, jakmile již nezbývala ani zadní plachta – z čehož
hrozilo nové nebezpečí. Skutečně, vlny, které se hnaly rychleji než <span class="e-bookdejapoznamkychar">Seagull,</span> se mohly na loď ze zádi převrhnout
a zatopit ji. Ale co dělat? Nebylo možné napnout ani tu nejmenší plachtu.</p>

<p class="e-bookprozatext">Měsíc březen na jižní polokouli odpovídá měsíci září
na severní polokouli a noci mají asi střední délku. Proto, když byly asi čtyři
hodiny ráno, nemohlo být jinak, než že se obzor na západě začal vyjasňovat, to
znamenalo na té straně oceánu, k níž bouře hnala <span class="e-bookdejapoznamkychar">Seagulla.</span> Nebylo snad možné, že s příchodem
dne by vichr ztratil svou prudkost? Nebylo rovněž možné, že by mohli spatřit
zemi a že osud této dětské posádky by byl rozhodnut v několika minutách? Dozvíme
se to, jakmile slunce zbarví širou oblohu.</p>

<p class="e-bookprozatext">Asi v půl páté několik paprsků proniklo až k zenitu.
Naneštěstí mlhy dosud bránily rozhledu na více než čtvrt míle. Bylo možné
pozorovat, jak mraky letěly úžasnou rychlostí, uragán vůbec neztratil svou sílu
a hladina oceánu zanikala v pěně tříštících se peřejí. Škuner, kolikrát
vyhozený na hřeben vlny, tolikrát svržený na dno této vodní propasti, by se již
dvacetkrát převrátil, kdyby dostal náraz z boku.</p>

<p class="e-bookprozatext">Čtyři chlapci pozorovali tento chaos rozbouřených vln.
Dobře poznávali, že jejich postavení by se stalo zoufalým, kdyby se brzy bouře
neutišila. <span class="e-bookdejapoznamkychar">Seagull</span> nemohl vzdorovat
více než čtyřiadvacet hodin nárazům oceánu, které by nakonec dokázaly odtrhnout
kryt schodiště.</p>

<p class="e-bookprozatext">Tu se najednou ozval Moko:</p>

<p class="e-bookprozatext">„Země…! Země!“</p>

<p class="e-bookprozatext"><span class="calibre16">Průrvou v mlze se
plavčík domníval spatřit východním směrem obrysy pobřeží. Neklamal se?
Neexistuje nic snadnějšího než rozeznat tyto široké linie země, které splývají
tak snadno s obrysy mraků.</span></p>

<p class="e-bookprozatext">„Země…?“ zeptal se Briant.</p>

<p class="e-bookprozatext">„Ano,“ odpověděl Moko, „země… na východě!“</p>

<p class="e-bookprozatext">A ukázal na bod na obzoru, který již opět zahalovaly
spousty par.</p>

<p class="e-bookprozatext">„Víš to jistě?“ zeptal se Doniphan.</p>

<p class="e-bookprozatext">„Ano…! Ano…! Jistě!“ odpověděl plavčík. „Roztrhnou-li
se opět mlhy, spatříte ji… Tamhle… Poněkud napravo od předního stěžně.
Podívejte… Podívejte!“</p>

<p class="e-bookprozatext">Mlhy, které se rozptylovaly, se začaly oddělovat od
oceánu a vystupovat do vyšších vzduchových vrstev. Za několik okamžiků nato se
objevil oceán na několik mil před jachtou.</p>

<p class="e-bookprozatext">„Ano…! Země…! Skutečná země!“ zvolal Briant.</p>

<p class="e-bookprozatext">„A to velmi plochá země,“ přidal Gordon, který
sledoval velmi pozorně oznámené pobřeží.</p>

<p class="e-bookprozatext">Tentokrát již neexistovaly pochyby. Země, pevnina nebo
ostrov, se zračila pět nebo šest mil na širokém pásu obzoru. Bude-li <span class="e-bookdejapoznamkychar">Seagull</span> plout ve směru, kterým se dosud
hnal a z něhož mu vichr nedovoloval uniknout, měl být docela jistě ani ne za
hodinu na ni uvržen. Bylo ovšem nutné se obávat, že mohl být roztříštěn dříve,
než by se dotkl pevného pobřeží, zvláště pokud by se zachytil na bradlech. Ale
na to chlapci ani nepomysleli. V této zemi, která se tak neočekávaně objevila
před jejich zraky, neviděli a nemohli vidět nic jiného než spásu.</p>

<p class="e-bookprozatext">V té chvíli se vítr zběsile rozzuřil. <span class="e-bookdejapoznamkychar">Seagull</span>, nesený jako pírko, byl hnán k pobřeží,
které se odráželo s určitostí inkoustové čáry od hlubokého blankytu nebe. Za
pobřežím se zdvihala vyvýšenina, jejíž vrchol nepřesahoval více než sto padesát
nebo dvě stě stop. Před ní se prostíralo žlutavé pobřeží, vroubené napravo zřejmě
korunami vnitrozemského lesa.</p>

<p class="e-bookprozatext">Ach, kéž by <span class="e-bookdejapoznamkychar">Seagull</span>
dosáhl tohoto písčitého pobřeží a nenarazil na bradlo, kéž by mu třeba ústí
řeky poskytlo útočiště, pak by snad mladí cestovatelé unikli zdrávi a bez
pohromy!</p>

<p class="e-bookprozatext">Zatímco Doniphan, Gordon a Moko zůstali u kormidla,
vydal se Briant na příď a pozoroval zemi, která se přibližovala na dohled,
neboť tak rychlý byl pohyb lodi. Ale marně hledal nějaké místo, kam by mohla
jachta za příznivých podmínek zabočit. Nebylo vidět ani ústí řeky nebo potoka,
ani písčité pobřeží, na něž by bylo možné najet, neboť před pobřežím se
zdvihala řada skalisek, jejichž černá čela se vynořovala z peřejí a do nichž
bil bez ustání děsný příboj vln. Tam se <span class="e-bookdejapoznamkychar">Seagull</span>
musel jediným nárazem roztříštit na kusy.</p>

<p class="e-bookprozatext">Briant se domníval, že bude nejlepší, aby všichni jeho
kamarádi byli ve chvíli, kdy mělo nastat ztroskotání, na palubě. Otevřel dveře
schodiště a zvolal: „Všichni nahoru!“</p>

<p class="e-bookprozatext">Hned vyběhl na palubu pes, následován tuctem dětí, které
se uchýlily na záď jachty. Nejmenší z nich, když spatřily vlny, které tvořily
ohromné propasti, začaly strachem křičet.</p>

<p class="e-bookprozatext">Krátce před šestou hodinou ranní se <span class="e-bookdejapoznamkychar">Seagull</span> přiblížil na dosah bradel.</p>

<p class="e-bookprozatext">„Dobře se držte!“ zvolal Briant. „Držte se!“</p>

<p class="e-bookprozatext">A vysvlečen do půl těla byl připraven pomoci těm,
které by vlny odnesly, neboť zcela jistě měla být jachta vymrštěna přes bradla.</p>

<p class="e-bookprozatext">Vtom ucítil první náraz. Loď se postavila na záď, ale
i když jí tento náraz otřásl, voda skrze její stěny nepronikla.</p>

<p class="e-bookprozatext"><span class="e-bookdejapoznamkychar">Seagull</span>,
vyzdvižený následující vlnou, byl nesen asi padesát stop kupředu, aniž zavadil
o skaliska, která na mnoha místech kolem trčela nad vodu. Pak se naklonil na
bok a zůstal nehnutě stát uprostřed vířících peřejí.</p>

<p class="e-bookprozatext">Ačkoliv již nebyl na širém oceánu, byl přece jen ještě
vzdálen čtvrt míle od pobřeží.</p>

</div>
</body>
</html>