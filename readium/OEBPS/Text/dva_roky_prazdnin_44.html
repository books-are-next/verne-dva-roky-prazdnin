<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Dva roky prázdnin</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="e-bookprozatext">Zima uplynula. Díky moudrým opatřením malá osada
příliš neutrpěla. Všichni byli zdraví a čilí, a protože horlivě pokračovali ve
svých studiích, neměl Gordon důvod, aby zakročil proti vzpurným.</p>

<p class="e-bookprozatext">Jednoho dne však přece jen musel pokárat Doleho, který
si zasloužil příkladné potrestání.</p>

<p class="e-bookprozatext">Znovu a znovu se tvrdohlavý chlapec zdráhal „konat
svou povinnost“, a marné bylo Gordonovo napomínání – jako by se ho ani
nedotklo. Nebyl ponechán při chlebě a vodě – to se nesrovnávalo s řádem
anglosaských škol –, měl dostat výprask.</p>

<p class="e-bookprozatext">Mladí Angličané, jak jsme se již zmínili, necítili
vůbec žádný odpor proti tělesnému trestání jako Francouzi. A z toho důvodu by
se Briant rád ohradil proti tomuto způsobu trestu, kdyby nebyl povinen mít v úctě
Gordonovo rozhodnutí. Avšak tam, kde se francouzský žák styděl před tělesným
trestem, pojímal anglického žáka stud z toho, že by na sobě dal znát strach
před ním.</p>

<p class="e-bookprozatext">Dole dostal několik ran metlou Wilcoxovou rukou, který
losem dostal tento úkol veřejného drába, a účinkovalo to tak znamenitě, že se
případ již neopakoval.</p>

<p class="e-bookprozatext">10. září to bylo šest měsíců, co byl <span class="e-bookdejapoznamkychar">Seagull</span> zničen na skaliskách Chairman
Island.</p>

</div>
</body>
</html>